༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
5537
29222
བསྟན་བཅོས་ཙིན་དྷ་མ་ཎི་རིན་པོ་ཆེ་འབར་བའི་ཕྲེང་བ།
bstan bcos tsin dha ma Ni rin po che 'bar ba'i phreng ba
Author
འཇིག་རྟེན་མགོན་པོ།
'jig rten mgon po
Descriptor
Original Publication
'bri gung bka' brgyud; 4 (1997)
Place
dehra dun
Publisher
drikung kagyu institute
Date
1997
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
244
scanned at m/s satluj infotech images, e-45, sector 27 noida,
district gautam buddha nagar, u.p 201301 via new delhi, india for
the tibetan buddhist resource center, 150 w 17th st., new york city,
ny 10011, usa 2005



Bstan bcos tsin dha ma ni rin po che 'bar ba'i phren ba ...
Relevance:
LC Control Number: 2002314135
Type of Material: Book (Print, Microform, Electronic, etc.)
Personal Name: Grags-pa-rin-chen, 1250-1310.
Main Title: Bstan bcos tsin dha ma pi rin po che 'bar ba'i phreng ba / [Grags-
pa-rin-chen].
Published/Created: [Dehra Dun] : Drikung Kagyu Institute, 1997.
Related Names: 'Bri-gung Chos-rje ‘Jig-rten-mgon-po, 1143-1217. Bstan bcos
tsin dha ma ni’i phreng ba. 1997.
'Bri-gung Bka’-brgyud Rdo-rie-dbyings Gtsug-lag Slob-gñer-
khang,
Description: 244 p. ; 22 cm.
Summary: Commentary on Bri-gung Chos-rje ‘Jig-rten-mgon-po's Bstan
bcos tsin dha ma pi'i phreng ba, teachings on the practice of
Mahāmudră according ‘Bri-gung Bka’-brgyud-pa sect; includes
root text.
Notes: Title from spine.
In Tibetan; pref. in English.
Subjects: Mahāmudrã (Tantric rite)
'Bri-gung pa (Sect)--Rituals.
Series: Bri-gung Bka’-brgyud
Variant Series: Bri-gung Bka’-brgyud ; 4
LC Classification: BQ7699.M34 G73 1997
Language Code: tibeng
Overseas Acq. No.: I-Tib-2002-314135; 01; 05-01
Other System No.: (DLC) 2002314135
Repro./Stock No.: Library of Congress -- New Delhi Overseas Office Rs250.00
Quality Code: Icode



ཅ༩
--
-
-
… -
::... '' !，: s;་་་ ，
-- ༤...、 ཐ .4- ་མ ,
, །
，
། ། ，
， ，
-
：
，
པ
་
,
་
།
» • ངའ་
ཚཡ
1. མ
པtཝ
༧སྐྱོབ་པའི་གསུང་བསྟན་བཅོས་ཙིན་དྷ་མ་ཎི་རིན་པོ་ཆེ་འབར་བའི་ཕྲེང་བའི་འགྲེལ་པ།
}
་
་
.
་་་་
ལ་
8
::
བུ
་་་
ས*༌ཡཔ
་
.
བ
，
་
，
.:ཧྥ，
་.
..
trys8:
P
:
3F
•
་
་
*
་ ་
་
…
…
་，
ས
，，
，
： ，
1:
་་ ་་་ ་
པ ས ས བ ས
་
:
，
-
་ :་:་
&..
ཆུ
c:
་་
.
...
,:
;
ངག་
༤
N
་་
1
}*,
--
，,
འ
，
ག
::
: ，，
“:y.sarasloth
་་་་
.：་་་ ： ，
་
，
，，
-
༔ །
རt. :
，
་
༔
……་
++
!
++
1997
་. 2ea1
༈
-
-བr
།
་
་༌ ，
.
་
་
་
་་
་་



M.
མ་ ་
ས
!,,
，
，，、༤༠ཐ
、,。
་
:
s
འགོ་བརྗོད།
བསོད་ནམས་ཡེ་ཤེས་ཚོགས་གཉིས་རྫོགས་པའི་སྐུ། །སྟོང་ཉིད་རྒྱུ་འབྲས་སེང་སྐད་
སྒྲོགས་པའི་གསུང༌། །མཐའ་བརྒྱད་སྤྲོས་བྲལ་འདུས་མ་བྱས་པའི་ཐུགས། །རྟེན་འབྲེལ་
མཐར་ཕྱིན་རཏྣ་ཤྲཱིར་འདུད། ། །
དེ་ཡང་མདོ་དྲན་པ་ཉེར་བཞག་ལས། མ་འོངས་པ་ཡི་དུས་སུ་བྱང་ཕྱོགས་རྒྱུད། །འབྲི་
སྒང་རྟ་ཆག་བྱ་བར་ཤཱཀྱའི་སྲས། །དགེ་སློང་རིན་ཆེན་དཔལ་ཞེས་བྱ་བ་ཡིས། །འབུམ་
ཕྲག་འདུས་པའི་དབུས་སུ་ངའི་བསྟན་པ། །ཉིན་མོར་བྱེད་པར་འགྱུར་བ་ངས་ལུང་བསྟན།
ཞེས་མདོ་རྒྱུད་དུ་མས་ལུང་གིས་བསྔགས་པ་ལྟར། ཤིང་རྟའི་སྲོལ་འབྱེད་ཆེན་པོ་དཔལ་
མགོན་འཕགས་པ་ཀླུ་སྒྲུབ་དེ་ཉིད་སླར་ཡང་གངས་ཅན་བོད་ཀྱི་ཡུལ་དུ་རྩོད་ལྡན་གྱི་འདྲེན་
པ་ཆེན་པོ་ཐུབ་དབང་རཏྣ་ཤྲཱིའི་སྐུ་ཡི་རྣམ་པར་སྤྲུལ་ནས། གདུལ་བྱའི་སེམས་ཅན་རྣམས་
ལ་ཆོས་ཀུན་གཤིས་བབས་ལས་བརྩམས་ཏེ་རྒྱ་འབྲས་རྟེན་ཅིང་འབྲེལ་བའི་ཆོས་ཀྱི་འཁོར་
ལོ་ཇི་སྙེད་ཅིག་བསྐོར་བ་ལས འདིར་དེ་དག་གི་སྙིང་པོར་གྱུར་པ་ལམ་ཕྱག་རྒྱ་ཆེན་པོ་ལྔ་
ལྡན་གྱི་བརྗོད་བྱ་གཙོ་བོར་སྟོན་པ་བསྟན་བཅོས་ཅིན་དྷ་མ་ཎི་རིན་པོ་ཆེ་འབར་བའི་ཕྲེང་བ་
འབྲི་གུང་བླ་བྲང་དཔེ་མཛོད།
ནམ༔ སཙྩུའུཏྟཱ། ནཱཾཨནྡྲིནུཏབྷཱུཏརཱུཔིནི།
ཨོཾཏཱརེསྭཱཧཱ། དྲི ཝི༔
.yo:
66sཉེ073/༠་
T



ཞེས་བྱ་བ་འདི་རྗེ་༧སྐྱོབ་པ་ཉིད་ཀྱིས་ཐུགས་གཙིགས་ཆེ་བར་མཛད་དེ ཙིན་དྷ་མ་ཎི་ངའི་སྐུ་
ཚབ་ཡིན། འདི་ལ་ཚོགས་པ་སྐྱོང་དུ་འཇུག་པ་ཡིན་ཞེས་སོགས་གསུངས། ཕྱིས་ཉེ་
གནས་གྲགས་པ་རིན་ཆེན་གྱིས་བསྟན་བཅོས་འདི་ལ་མཆན་འགྲེལ་སོགས་མཛད་ཀྱང་།
དེ་སྔོན་དཔེ་རྒྱུན་དཀོན་པ་སོགས་ཀྱིས་ཁྱབ་ཆེར་མ་བྱུང་རུང། ད་ཆ་སྒྲུབ་བརྒྱུད་བསྟན་པའི་
མངའ་བདག་འབྲི་གུང་༧སྐྱབས་མགོན་དཀོན་མཆོག་བསྟན་འཛིན་ཀུན་བཟང་ཕྲིན་ལས་
ལྷུན་གྲུབ་དཔལ་བཟང་པོ་མཆོག་གི་ཐུགས་ཁུར་འོག དཔེ་རྙིང་ཁག་བཙལ་འཚོལ་
སྐབས་བོད་ནས་མ་དཔེ་བྲིས་རྙིང་ཞིག་རྙེད་སོན་བྱུང་བ་བཞིན་ འབྲི་གུང་བཀའ་བརྒྱུད་
གསུང་རབ་ཉམས་གསོ་ཁང་ནས་དེབ་གྲངས་ཆིག་སྟོང་ཐམ་པ་པར་བསྐྲུན་ཞུས་པ་ཡིན།
བསྟན་རྒྱས་ སྐལ་བཟང་གིས་ ༠༧ ཟླ་ ༣ ཚེས་ ༣༠



Preface
Homage to the Ratna Shri, the Perfect master of interdependent
origination; the body of complete accumulation of wisdom and merit; the
speech of lion-roaring emptiness and cause and effect; and the uncondi-
tioned mind, free from eight extreme views.
It is written in 'Denpa Nyershag Sutra' as, "I (the Buddha)
prophesize that in future the Shakya's son, Bikshu Ratna Shri will come in
the northern place called Dri-sgang rTachag and make my teachings shine
among the gethering of hundred thousands. As prophesized in several
Sutra and Tantra texts, the great pioneer, Shri Natha Arya Nagarjuna took
rebirth in Tibet, the region of snow land, in the form of Thubwang Ratna
shri, the great master of the degenerate period, and turned several
Dharma wheels, on the Cause and Effect and Interdependent Origination
based on the true nature for the benefit of all sentient beings.
Here is the text, 'Cindha Mani Rinpoche Barvey Tangwa’, the gist
of his several teachings, stressing mainly the theme of Maha Mudra of
Ngadan. The text is most favourite of Drikung Kyopa Jigten Gonpo him-
self. He used to say, "It (the text) will represent me. I let it nurture the
assembly of disciples."
Later on ’Ngenas, the close disciple, Dagpa Rinchen made some
commentary notations to the text. However, due to the rarity of the text,
it did not get so much publicity. Under the guidance of His Holiness
Drikung Kyabgon Chetsang Rinpoche, this very rare text was found in his
efforts to gather such rare texts and 10,000 copies are reproduced by
Drikung Kagyu Text Project.
Tengyal Kalsang
III



སློབ་སྟོན་པ ་་་་་་་་་་་་ འབྲི་གུང་༧སྐབས་མགོན་ཆེ་ཚང་རིན་པོ་ཆེ།
ཞུས་དག་པ ་་་་་་་་་་་་་་་་་ དགེ་དཀོན་མཆོག་ཕན་བདེ།
རིག་མཛོད་འཛུབ་སྣོན་ ་་་་་་་་་་་ དཀོན་མཆོག་ཆོས་དབང་།
དེབ་གཟུགས་བཀོད་སྒྲིགས་ ་ ་ ་ ་ ་ ་ ་ ་ ་ ་བསྟན་རྒྱས་ སྐལ་བཟང་།
༈ སྤྱི་ལོ་༡༩༩༧ ལོར་དཔལ་ལྡན་འབྲི་གུང་བཀའ་བརྒྱུད་གསུང་རབ་ཉམས་གསོ་ཁང་
ནས་དེབ་གྲངས་ཆིག་སྟོང་ཐམ་པ་པར་བསྐྲུན་ཞུས།
སྲོང་བཙན་དཔེ་མཛོད་ཁང་
མའ་
IV



ཙིན་དྷ་མ་ཎིའི་རྩ་བ།
-
---
-
༄༅། །བསྟན་བཅོས་ཅིན་དྷ་མ་ཎིའི་ཕྲེང་བ་ཞེས་བྱ་བ་བཞུགས་སོ།
ཨོཾ་སྭསྟི། ཚེ་འདིའི་རྣམ་རྟོག་སླུ་བྱེད་གཤེད་མ་སྡུག་བསྔལ་རྒྱ་མཚོ་རྣམས། །བདག་མེད་
ཡེ་ཤེས་མཉམ་ཉིད་བདེ་བ་ཆེན་པོར་བསྒྱུར་མཛད་ཅིང་། །གཉིས་འཛིན་ནམ་མཁའི་མདུད་
པ་ཐམས་ཅད་གཅོད་པའི་གཉེན་གཅིག་པུ། །བདུད་བཞིའི་སྟོབས་འཇོམས་དཔའ་བོ་བླ་མ་
དམ་པ་རྣམས་ལ་འདུད། །རྨོངས་པའི་བྱིས་པ་རྣམས་ནི་ཉམས་དང་རྟོགས་པས་རྣམ་རློམ་
ཞིང་། །ཚེ་འདིའི་ཉོན་མོངས་རྟོག་པའི་དབང་དུ་སོང་ནས་བསྙོན་གཏམ་སྒྲོགས། །མཐའ་
དག་ཟག་པ་རྣམ་པར་རྒྱས་ནས་ཟག་མེད་ཡེ་ཤེས་དང༌། །དེ་ཡི་ཡོན་ཏན་མ་ལུས་རྒྱས་པ་
སངས་རྒྱས་ཀྱིས་ཀྱང་ག་ལ་ཤེས། །ཆོམ་རྐུན་ཆེན་པོ་སླུ་བྱེད་ཁ་ཅིག་དག་ནི་འདི་སྐད་
ཅེས། །ཀྱེ་ཀྱེ་ང་ལ་ཚེ་འདིའི་ཉོན་མོངས་རྣམ་རྟོག་མི་མངའ་ཞེས། །གསང་སྐད་མཐོན་
པོས་འཇིག་རྟེན་ཀུན་ཏུ་གྲགས་ཤིང་ཁྱབ་པར་བརྗོད། །རྙེད་དང་བཀུར་སྟི་བསྒྲགས་པ་བདེ་
སྐྱིད་འོང་དུ་རེ་ན་ཡང་། །རྒྱུ་འབྲས་བསླུ་བ་མེད་པས་བརྣབ་སེམས་ཡིད་ལ་རེ་བ་
འཇོམས། །གཟུང་འཛིན་སྤངས་པའི་ཆོས་ཉིད་རྟོགས་པའི་ཤེས་རབ་དེ། །ཚེ་འདིའི་རྣམ་
རྟོག་ཅན་དང་ལྷན་ཅིག་གནས་པར་གྱུར་ན་ནི། །མུན་ནག་ཉི་མ་དང་ནི་ལྷན་ཅིག་གནས་
པར་གྱུར་པ་དང༌། །རྒྱལ་བ་རྣམས་དང་གོང་མའི་གསུང་ལ་སྐུར་བར་འགྱུར། །མིག་
གཅིག་འཇིག་རྟེན་མགོན་པོའི་གདམས་ངག་ཉོན། །བརྩེ་ཆེན་དེས་ནི་ནམ་ཡང་བསླུ་མི་



ཙན་དྷ་མ་ཎིའི་རྩ་བ།
སྲིད། །ཕུང་བྱེད་རྫས་དང་ལོངས་སྤྱོད་སྡུག་བསྔལ་གཞི། །ལུང་རིགས་མི་དགོས་ཐར་
བའི་སྲོག་གཅོད་པའི། །གཤེད་མ་དེ་ལས་བྲོས་ནས་ནགས་སུ་སོང་། །རང་ལ་ལྟོས་པ་
མེད་པར་ཕན་བཏགས་ཅིང་། །ལུས་སྲོག་ཕྱེ་མར་བྱས་ནས་བསྐྱངས་གྱུར་ཀྱང་། །ཕན་
བཏགས་ལན་དུ་གནོད་པ་སྐྱེལ་བྱེད་པའི། །ཟ་བྱེད་གཉེན་འདུན་སྤོངས་ལ་ནགས་སུ་
སོང་། །རང་ཡུལ་ལྕགས་སྲེག་མེ་ལྟར་འབར་གྱུར་ཅིང་། །ཉོན་མོངས་སྡུག་བསྔལ་
ཆགས་སྡང་ཀུན་གྱི་གཞི། །གནོད་པའི་གཞིར་གྱུར་རལ་གྲིའི་ནགས་ཚལ་འདྲ། །ཁེ་
གྲགས་མི་གཙང་རོ་མྱགས་འདམ་རྫབ་ཏུ། །མི་ཆོས་གཤིན་རྗེའི་སྐྱེས་བུ་འདྲ་རྣམས་
ཀྱི། །དཔོན་དུ་གྱུར་ན་ཤིན་ཏུ་མི་ལེགས་པས། །རང་ལ་སྙིང་བརྩེ་ཡོད་པ་ནགས་སུ་
སོང་། །ལོག་པའི་སློབ་དཔོན་སྒོག་སྐྱ་དུག་སྡོང་འདྲ། །བསྟེན་པར་གྱུར་ན་འཇིག་རྟེན་
ཆོས་ཀྱིས་གོས། །བཏུད་པར་གྱུར་ན་ཉོན་མོངས་དུག་གསུམ་འཕེལ། །སྙིང་གཏད་བྱས་ན་
ཐར་པའི་སྲོག་གཅོད་པ། །བདུད་ཀྱི་རྒྱལ་པོ་སློབ་དཔོན་ཆ་བྱད་ཅན། །སངས་རྒྱས་རྣམས་
དང་བླ་མས་གསུངས་པ་ཡི། །ཆོས་ཀྱི་འབྲེལ་པའི་བར་ཆད་རབ་སྤངས་ནས། །གཅིག་པུ་
གཉིས་སུ་མེད་པར་ནགས་སུ་སོང་། །ཀུན་ཏུ་བཟང་པོའི་ནགས་ཚལ་དམ་པ་ནི། །སྔོན་གྱི་
རྒྱལ་བ་རྣམས་ཀྱིས་ཤིན་ཏུ་བསྔགས། །སྒོ་གསུམ་མི་དགེའི་ཚོགས་ལས་ཤིན་ཏུ་
དབེན། །དགེ་བ་བདེ་བ་མ་ཆགས་ཞེ་སྡང་དང༌། །གཏི་མུག་མེད་པའི་ཡོན་ཏན་སྟོབས་
འཕེལ་བ། །རང་བྱུང་བྱང་ཆུབ་སེམས་ཉིད་བསྒོམ་པའི་གནས། །དྲང་སྲོང་ཆེན་པོ་རྣམས་



ཙིན་དྷ་མ་ཎིའི་རྩ་བ།
ཀྱིས་བཞུགས་གྱུར་ཅིང་། །ལྷ་ཀླུ་གནོད་སྦྱིན་དྲི་ཟའི་ཚོགས་ཀྱིས་གང༌། །དཔག་མེད་
བསོད་ནམས་ཚོགས་ལས་གྲུབ་པ་ཡི། །ལྷ་མཆོག་དགའ་ཚལ་ཡིད་འོང་དམ་པ་ནི། །རྩྭ་
དང་ལོ་མ་ནགས་ཚལ་ཤིན་ཏུ་མཛེས། །ལོ་འབྲས་མེ་ཏོག་གིས་སྤུད་ལྗོན་ཤིང་ནི། །ཡིད་
འོང་རྒྱལ་མཚན་འདྲ་བའི་ཚོགས་རྣམས་ཀྱང་། །བསིལ་བའི་གྲིབ་མ་འཛིན་ཅིང་མཐུན་
རྐྱེན་སྒྲུབ། །ནགས་མཐོངས་སྤང་ལྗོངས་མེ་ཏོག་བཀྲ་བ་ནི། །ཡིད་ལ་འཐད་པར་བྱེད་ཅིང་
ཉམས་ཀྱང་འཕེལ། །བྱ་དང་རི་དྭགས་མཛེས་པའི་ཚོགས་རྣམས་ཀྱིས། །རི་བོ་མཆོག་
བརྒྱད་ཉམ་ང་འཇིགས་མེད་པས། །སྙན་པའི་སྒྲ་འབྱིན་རྩེད་མོ་སྣ་ཚོགས་བྱེད། །ཡན་
ལག་བརྒྱད་ལྡན་བསིལ་བའི་ཆུ་རྒྱུན་ཡང༌། །ཚད་པའི་གདུང་བ་སེལ་ཅིང་ནད་རྣམས་
གཞི། །གངས་རིའི་རྒྱལ་པོ་དུང་མདོག་འདྲ་བ་ཡང་། །ངེད་ལ་རྣལ་འབྱོར་དབང་ཕྱུག་
མཆོག་ཡོད་ཅེས། །ལྷར་བཅས་འཇིག་རྟེན་ཀུན་ལ་ངོམ་ཞིང་མཛེས། །འཁོར་ལོ་སྔོན་པོ་
གནམ་གྱི་དབུས་དག་ནས། །མཁའ་ལ་སྤྱོད་པའི་དཔའ་བོ་མཁའ་འགྲོ་རྣམས། །དྲི་མེད་
ཡེ་ཤེས་སྤྲིན་གྱི་ཕྲེང་བ་ལས། །ཤིན་ཏུ་བསིལ་བའི་བདུད་རྩིའི་ཆུ་རྒྱུན་འབེབས། །པདྨ་ལྟ་
བུའི་ས་གཞི་ཉམས་དགའ་བ། །ང་ལས་ཅི་དགོས་ལོངས་ཅེས་མཐུན་རྐྱེན་སྒྲུབ། །ངོ་སྲུང་
རྩོལ་བ་མི་དགོས་ཕུན་ཚོགས་པའི། །རྒྱལ་བས་བསྔགས་པའི་གནས་སུ་ཅིས་མི་སྡོད། །
ནགས་ཁྲོད་དེར་ནི་དྲང་སྲོང་ཆེན་པོ་མཆོག །རྩ་བ་ལོ་འབྲས་གྱི་ནས་འཚོ་བར་བྱ། །གོ་ཆ་
ཆེན་པོ་བགོས་པའི་སྐྱེས་ཆེན་གྱི། །སྟོང་དང་སྙིང་རྗེ་རྩ་བ་མ་བཏང་ན། །ས་ཡི་ལྷ་མོ་



ཙིན་དྷ་མ་ཎིའི་རྩ་བ།
རྣམས་དང་ཀླུ་ཆེན་རྣམས། །ལྷ་ཀླུ་གནོད་སྦྱིན་དྲི་ཟའི་ཚོགས་རྣམས་ཀྱིས། །རྩ་བ་ལོ་
འབྲས་མེ་ཏོག་ཉུང་ངུ་ལ། །བཅུད་དང་ནུས་པའི་སྟོབས་རྣམས་བསྐྱེད་པ་ཡིས། །ཉུང་ངུས་
འཚོ་ཞིང་བཅུད་ལེན་མདངས་སྟོབས་འཕེལ། །རྒྱལ་བའི་སྤྱན་སྔར་ཁས་བླངས་དམ་བཅས་
པའི། །དམ་ལས་མི་འདའ་བླ་མས་ཡང་ཡང་གསུངས། །ལར་ཆོས་དང་སེམས་སུ་
འདྲེས་གྱུར་ནས། །བྱམས་སྙིང་རྗེས་རང་རྒྱུད་བརླན་གྱུར་ན། །སྣང་བ་རང་སྣང་ཡིན་
པས་ན། །ཐལ་ཚན་ཆུ་བོ་རབ་མེད་ཀྱང་། །རྫིང་དལ་གྱིས་འབབ་པའི་བདུད་རྩིར་གྱུར།།
རྣལ་འབྱོར་དབང་ཕྱུག་མི་ལ་ནི། །ཟྭ་ཚྭ་མེད་གསོལ་བས་དོན་རྣམས་གྲུབ། །ཕ་ཆོས་རྗེ་བླ་
མ་རིན་ཆེན་ཡང་། །ཤ་ཐུད་གཉིས་ཀྱི་ཞེན་པ་བྲལ། །ཞོ་དར་གྱི་མོས་པ་ཆུང་བྱས་ནས།།
ལོ་ཐུག་ཙམ་གྱི་འཚོ་བ་ལ། །བརྟེན་ནས་བྱང་ཆུབ་བསྒྲུབས་པར་གསུངས། །ལར་འཁོར་
བ་ཐོག་མ་མེད་པ་ནས། །ཟས་སྐོམ་རྩོལ་སྒྲུབ་དྲག་པོ་ཡིས། །ཟ་འཐུང་བདེ་བ་ཅི་སྤྱད་
ཀྱང་། །ཐར་པའི་བདེ་བ་མ་མྱོང་བས། །ད་རེས་བདེ་ཆེན་གྱི་རོ་ལ་མྱང་། །ཁྱེད་བྱང་ཆུབ་
འདོད་པའི་དམ་པ་དེ། །རྡོ་རྗེ་ཐེག་པས་བགྲོད་བཞེད་ན། །ཉོན་མོངས་རྟོག་པའི་དུག་རོ་
དེ། །བསླབ་གསུམ་མ་གིའི་སྦྱོར་བ་ཡིས། །དུག་ཆེན་རྩད་ནས་མ་བྱང་ཞིང་། །སྨིན་ལམ་
རིན་ཆེན་དབང་བཞི་ཡིས། །སྡུག་བསྔལ་ཆོས་སུ་མ་བསྒྱུར་ན། །གསང་སྔགས་སེང་གེའི་
འོ་མ་ཡིས། །དུག་ཆེན་ཁོང་དུ་འཕེལ་བའམ། །དུག་སྣོད་བདུད་རྩིས་བཅག་པ་ནི། །དམ་
ཚིག་ཉམས་པའི་སྔ་རྟགས་སུ། །ཡིད་དུ་མི་འོང་སྣ་ཚོགས་འབྱུང་། །གདོན་དང་རིམས་



ཙིན་དྷ་མ་ཎིའི་རྩ་བ།
་་་་་་་་་་
དང་དུག་སོགས་ཀྱིས། །བསད་ནས་རྡོ་རྗེ་དམྱལ་བར་འགྲོ། །རྒྱུ་སྔོན་དུ་སོང་བའི་འབྲས་
བུ་ལ། །སངས་རྒྱས་མཐུ་ཡང་རྡུགས་པས་འཇིགས། །དེ་ཡི་ཕྱིར་ན་རྣལ་འབྱོར་པས། །
དམ་ཚིག་སྡོམ་པ་སྲོག་བཞིན་སྲུང་། །མཐུན་རྐྱེན་འཛོམ་ཞིང་འགལ་རྐྱེན་སྤངས། །ཕུན་
སུམ་ཚོགས་པའི་ས་ཕྱོགས་དེར། །ཁེ་གྲགས་མེད་པའི་སྤྱིལ་བོ་དབུབ། །ཀུན་ལ་སྙོམས་
པའི་ཞལ་ཞལ་བྱ། །ཆགས་པ་སྤངས་པའི་ཐབ་ཀ་དེར། །ཞེ་སྡང་གདུག་པའི་མེ་ལ་
གཟབ། །གཏི་མུག་སྤངས་པའི་མལ་ས་དེར། །བྱམས་པ་ཆེན་པོའི་འབོལ་སྟན་
བཏིང་། །བསམ་གཏན་ཡན་ལག་དགུས་གནས་ནས། །ཁྱེད་རྣལ་འབྱོར་དབང་ཕྱུག་
ཆེན་པོ་དེ། །མཉམ་པར་གཞག་པར་བཞེད་ལགས་ན། །དུས་གསུམ་རྒྱལ་བའི་གཞུང་
ལམ་མཆོག །ཚིག་ཚོགས་སྤྲོས་པས་མ་བསླད་པ། །རིན་ཆེན་ལྟ་བུའི་གདམས་ངག་
མཆོག །ཐོག་མ་བར་དང་མཐར་དགེ་བ། །གྲུབ་ཐོབ་གོང་མའི་ཕྱག་བཞེད་ནི། །བདེ་ཆེན་
བྱང་ཆུབ་སེམས་ཡིན་པས། །འགྲོ་བའི་དོན་དུ་བསྐྱེད་པར་བྱ། །སྙིང་ནས་རྒྱུད་ལ་སྐྱེས་
ཙམ་ན། །བྱང་ཆུབ་སེམས་ལས་བྱུང་བ་ཡི། །འཇའ་ཚོན་ལྟ་བུའི་ལྷ་སྐུ་བསྒོམ། །ཐ་མལ་
ལུས་ངག་ཡིད་གསུམ་དང་། །གཟུང་འཛིན་རྟོག་པ་སྤོང་བ་ནི། །ཡི་དམ་ལྷ་ཡི་ཕྲིན་ལས་
ཡིན། །དོན་གྱི་སངས་རྒྱས་བཅོམ་ལྡན་འདས། །སྐྱོན་དག་ཡོན་ཏན་རྫོགས་པར་
བསྒོམ། །བརྒྱ་ལ་གལ་ཏེ་རྣལ་འབྱོར་པ། །འཇིག་རྟེན་མན་ངག་ཟབ་མོ་ཡིས། །རླུང་
གནད་དུ་སོང་བའི་རྟེན་འབྲེལ་གྱིས། །ཁ་དོག་གཟུགས་བྱད་གསལ་ན་ཡང་། །བདུད་



ཙིན་དྷ་མ་ཎིའི་རྩ་བ།
ཀྱིས་ཁྱེར་བའི་གང་ཟག་རྣམས། །རྩ་བའི་རྡོ་རྗེ་སློབ་དཔོན་ལ། །འཁུ་ཞིང་ཁྱད་དུ་གསོད་
པ་རྣམས། །ཡི་དམ་ལྷ་ཡི་གཟུགས་བཟུང་ནས། །རྡོ་རྗེ་དམྱལ་བར་བསྲེག་པར་བྱེད། །དེ་
ཡི་འཁོར་དུ་གཏོགས་པ་དང་། །འབྲེལ་བར་གྱུར་པ་ཐམས་ཅད་ཀྱང་། །ཐར་པ་ནག་པོའི་
འཁོར་བཞིན་དུ། །ནགས་ལ་མཆེད་པའི་མེ་ལྕེ་ལྟར། །དཀར་པོའི་ས་བོན་ཐལ་བར་བྱེད།།
དགོངས་པ་འདུས་པར་གསུངས་པ་དང༌། །ལྷ་འདོད་ཆགས་སྐྱེ་ན་ཡི་དྭགས་ཡིན། །ལྷ་ཞེ་
སྡང་སྐྱེ་ན་དམྱལ་བ་ཡིན། །ལྷ་གཏི་མུག་སྐྱེ་ན་དུད་འགྲོ་ཡིན། །ལྷ་དུག་དུ་སོང་ན་མི་དགེ་
བ། །དེ་ལས་སྡུག་བསྔལ་འབྱུང་བར་གསུངས། །དེ་བས་ལྷ་ལ་བྱ་ར་གཅེས། །དང་པོ་
ལས་ཀྱི་སྦྱོར་བ་ཡིས། །ས་བརྒྱད་ཐོབ་པར་བཞེད་པ་ནི། །བྱང་ཆུབ་སེམས་ལས་བྱུང་གྱུར་
ཅིང་། །ཀུན་བརྟགས་སྤྲོས་པས་སྟོང་པ་ཡི། །སྒྲིབ་གསུམ་སྤངས་པའི་སངས་རྒྱས་
དང༌། །གཉིས་མེད་གཅིག་ཏུ་གྱུར་པ་ཡིས། །ས་བརྒྱད་ཐོབ་པ་མཚར་ཅི་ཆེ། །སྤྱིར་
དཔལ་ལྡན་ཕག་མོ་གྲུ་པ་ཡིས། །ས་བརྒྱད་འཐོབ་པར་བཞེད་པ་ནི། །མདོ་རྒྱུད་རྣམས་ཀྱི་
རྗེས་འབྲངས་ནས། །ཉམས་སུ་བཞེས་པའི་གདམས་ངག་ནི། །རྣལ་འབྱོར་དབང་ཕྱུག་
བིར་ཝ་པ། །འགྲོ་བའི་མགོན་པོ་ཀླུ་སྒྲུབ་དང་། །དཔལ་ལྡན་ཏི་ལོ་ནཱ་རོ་དང་། །གྲུབ་ཐོབ་
རྒྱུད་པ་གོང་མ་རྣམས། །ལམ་ཟབ་བླ་མའི་མོས་གུས་ཀྱིས། །ཚེ་འདིར་མཆོག་གི་དངོས་
གྲུབ་དང་། །གང་གི་དྲིན་གྱིས་བདེ་ཆེན་ནི། །སྐད་ཅིག་ཉིད་ལ་འཆར་བ་ཡང་། །ཐེག་པ་
ཆེན་པོ་གསང་སྔགས་སུ། །རྡོ་རྗེ་འཆང་གིས་གསུངས་པ་དང་། །དུས་གསུམ་སངས་



ཙན་དྷ་མ་ཎིའི་རྩ་བ།
རྒྱས་ཀུན་ལ་ཡང་། །དཀའ་བ་དྲག་པོ་སྤྱོད་དུས་སུ། །དེ་ཚེ་རྒྱལ་བ་མཁའ་རྡོ་རྗེ། །ཏིལ་
གྱི་གང་བུ་བཞིན་བཀང་ནས། །བསམ་གཏན་འདི་ནི་རྣམ་དག་མིན། །འདིས་ནི་མཐར་
ཐུག་མི་ཐོབ་སྟེ། །ནམ་མཁའི་ངོས་ལྟར་དག་པ་ཡི། །འོད་གསལ་བ་ལ་དམིགས་པ་བྱ།།
འོད་གསལ་བ་ལ་དམིགས་བྱས་ན། །རང་དགའི་གཟུགས་སུ་སྟོན་བྱེད་ཅེས། །བྱང་ཆུབ་
འཐོབ་པའི་ཆོས་བསྟན་པས། །བྱང་ཆུབ་མཆོག་གི་ཤིང་དྲུང་དུ། །བདུད་རྣམས་བཏུལ་
ནས་རྫོགས་སངས་རྒྱས། །བླ་མ་རིན་ཆེན་ཞལ་སྔ་ནས། །དུས་གསུམ་སངས་རྒྱས་
ཐམས་ཅད་ཀྱང་། །རིགས་ཀྱི་བདག་པོས་སྤྱི་བོར་བརྒྱན། །རང་སེམས་སངས་རྒྱས་སྟོན་
པ་ཡི། །བླ་མ་དམ་པ་བཀུར་བ་ཡིན། །ཡང་དང་ཡང་དུ་བཀའ་སྩལ་གསུངས། །འཁོར་
འདས་གཉིས་ཀྱི་ཡོན་ཏན་རྣམས་། །འདི་ལས་འདི་འབྱུང་དཔག་མེད་རྣམས། །ཐམས་
ཅད་བླ་མ་མ་གཏོགས་པ། །བསོད་ནམས་ཚོགས་དང་ཡེ་ཤེས་ཚོགས། །ས་དང་ལམ་དང་
སངས་རྒྱས་རྣམས། །གཞན་ནས་རྙེད་པ་མི་སྲིད་ཅིང་། །ཕན་དང་བདེ་བའི་སྲོག་གཅིག་
པུ། །བླ་མ་དམ་པར་ངེས་པས་ན། །རྩ་ལྟུང་དང་པོས་མ་ཕོག་པར། །རིན་ཆེན་དབང་གི་
རྒྱལ་པོ་ལྟར། །སྤྱི་བོ་གཙུག་ཏུ་བཀུར་བྱས་ཏེ། །བྱང་ཆུབ་སེམས་ཀྱིས་མཆོད་ནས་
ཀྱང་། །འདོད་པའི་དོན་ཀུན་གསོལ་བ་གདབ། །སྙིང་གི་དབུས་སུ་བཞུགས་ནས་
ཀྱང་། །འཁོར་འདས་གཉིས་ཀྱི་མདུན་གྲོས་དྲི། །ལོངས་སྤྱོད་འཁོར་ལོ་ཉམས་དགའ་
དང༌། །མི་འཇིགས་སེང་གེའི་ཁྲི་སྟེངས་སུ། །པདྨ་རཱ་ག་ཉི་ཟླ་ལ། །སྐྱོབ་མཛད་བླ་མ་



ཙན་དྷ་མ་ཎིའི་རྩ་བ།
རིན་པོ་ཆེ། །མགོན་པོ་ཚེ་དཔག་མེད་པ་དེ། །མཉམ་བཞག་ཆེན་པོའི་ཚུལ་དུ་བཞུགས།།
ཨ་ངའི་རྣམ་པར་ཆོས་རྣམས་གསུང་། །རང་ཡང་མཉན་ཅིང་གཞན་རྣམས་ཀྱང་། །ཟབ་
མོའི་ཆོས་ཀྱིས་ཚིམ་པར་བྱ། །སྐུ་གསུང་ཐུགས་ཀྱི་འཁོར་ལོ་དང༌། །དྲི་མེད་ཡེ་ཤེས་
འཁོར་ལོ་དང༌། །དཔལ་ལྡན་ནག་པོ་སྤྱོད་པ་ལྟར། །ཉི་ཤུ་རྩ་བཞིའི་གནས་རྣམས་ཀྱང༌།།
བླ་མ་དམ་པས་སྟོན་པར་བྱེད། །སྡེ་སྣོད་གསུམ་དང་རྒྱུད་སྡེ་བཞི། །རྒྱལ་བའི་གསུང་རབ་
ཐམས་ཅད་ཀུན། །ཆོས་རྗེ་མགོན་པོས་སྟོན་པར་མཛད། །འཁོར་འདས་ཀུན་གྱི་བདག་པོ་
མཆོག །དཔལ་ལྡན་རྡོ་རྗེ་འཛིན་པ་ཞེས། །བླ་མ་རིན་ཆེན་གསུང་པས་ན། །དུས་འདི་
ནས་བཟུང་ནས་སངས་རྒྱས་དང་། །འཁོར་བ་སྟོངས་པར་མ་གྱུར་ཚེ། །དུས་རྣམས་ཀུན་
ཏུ་མི་འབྲལ་ཞིང་། །མཆོད་པའི་ཚོགས་ནི་མ་ལུས་པ། །རྒྱུན་ཆད་མེད་པར་མཆོད་ནས་
ཀྱང་། །སྐུ་གསུང་ཐུགས་ཀྱི་བྱིན་རླབས་ཀྱིས། །རང་གཞན་ཐམས་ཅད་སྨིན་པར་བྱ། །བླ་
མ་རིན་ཆེན་ལས་བྱུང་བ། །ལམ་ཟབ་མོ་ཉམས་སུ་ལེན་བཞེད་ན། །བླ་མའི་མོས་གུས་མ་
གཏོགས་པ། །གཞན་ནས་རྙེད་པར་མི་འགྱུར་བར། །བཀའ་དང་བསྟན་ཆོས་ཐམས་ཅད་
དུ། །དམ་པ་རྣམས་ཀྱིས་རྒྱ་ཆེར་བཤད། །བླ་མ་དམ་པའི་ཞལ་སྔ་ནས། །བླ་མ་ཆོས་སྐུར་
མ་གོ་ན། །རང་ཆོས་སྐུར་རྟོགས་པ་ཁ་ཏ་ཡིན། །བླ་མ་གཟུགས་སྐུར་མ་གོ་ན། །རང་ཡི་
དམ་དུ་གསལ་ཡང་བེག་པོས་ཁྱེར། །བླ་མ་ཐ་མལ་དུ་སྐྱེ་ལགས་ན། །རང་རྟོགས་པ་མཐོ་
ཡང་ཉམས་ལ་ཤོར། །ཉམས་མྱོང་བཟང་ཡང་གཉིད་ཀྱིས་ཁྱེར། །ཆོས་བྱེད་ལྟར་འདུག་



ཙན་དྷ་མ་ཎིའི་རྩ་བ།
--
ཀྱང་ཉོན་མོངས་དབང་། །བཙུན་པོ་ལྟར་འདུག་ཀྱང་ཆོས་དང་བྲལ། །ཕ་གི་གསང་སྔགས་
ཀྱི་དམ་ཚིག་ནས། །སྙིང་རྗེའི་རྒྱལ་པོ་ཕ་རྒྱུད་དང་། །ལྷན་སྐྱེས་ཀྱི་རྒྱལ་པོ་མ་རྒྱུད་
ནས། །མཆོག་དང་ཐུན་མོང་གི་དངོས་གྲུབ་དང༌། །ཞི་སོགས་དང་》ལམ་གྱི་འབྲས་བུ་
རྣམས། །བླ་མ་ལ་མོས་གུས་མ་བྱས་ན། །འབྲས་བུ་འབྱུང་བར་མི་འགྱུར་བ། །ཁྱེད་
མཁྱེན་པ་ཅན་གྱིས་མ་འཚལ་ལམ། །བྱ་བས་འབྲས་བུ་འདོད་པ་ཡི། །ཕྱི་རོལ་མུ་སྟེགས་
ཀྱི་དངོས་གྲུབ་ཀྱང་། །དུས་གསུམ་དུ་བླ་མ་མ་བཀུར་ན། །སྲིད་རྩེ་ཐོབ་ཀྱང་ཤོར་ལགས་
པས། །ལྷག་སྤྱོད་ཀྱི་བསམ་གཏན་མ་ཐོས་སམ། །བླ་མ་དམ་པའི་མོས་གུས་ལས།།
རྟོགས་པ་སྐྱེ་བར་བཞེད་ལགས་ན། །ཚེ་འདི་སྤངས་པའི་བློ་གྲོས་དང༌། །འཁོར་བའི་རྒྱུ་
འབྲས་ཐམས་ཅད་ལ། །རྩ་བའི་བླ་མ་དམ་པ་དེ། །འདོད་པ་མེད་པར་གོ་ལགས་ན།།
འགོག་པའི་བདེན་པའི་འབྲས་བུ་དེ། །རྒྱུད་ལ་སྐྱེ་བའི་སྣོད་དུ་འགྱུར། སྡུག་བསྔལ་འཁོར་
བའི་རྒྱ་མཚོ་དེ། །མ་རིག་ནས་བཟུང་རྒ་ཤིའི་བར། །རྟེན་ཅིང་འབྲེལ་བར་འབྱུང་བ་
འདིས། །འཁོར་བའི་རྒྱ་མཚོར་འཁོར་བ་དེ། །མ་རིག་དང་པོ་རྒྱུ་འགགས་པས། །འདུ་
བྱེད་ལ་སོགས་རྒ་ཤི་རྣམས། །རིམ་གྱིས་འགག་པར་འགྱུར་བས་ན། །ཡང་རང་གི་བླ་མ་
དམ་པ་ལ། །མ་རིག་རྟོགས་པའི་ཤེས་རབ་ཅན། །ཡང་དག་དོན་ལ་གནས་མཐོང་ན། །དེ་
ལྟར་མཐོང་བའི་སློབ་མ་དེ། །རྟེན་འབྲེལ་ལུགས་ལས་བཟློག་པ་ཡི། །ཟབ་མོ་རྟོགས་པའི་
སྣོད་དུ་འགྱུར། །འཁོར་དང་མྱ་ངན་འདས་པའི་ཆོས། །གདོད་ནས་ཞི་ཞིང་མ་སྐྱེས་པས།།
--



ཙན་དྷ་མ་ཎིའི་རྩ་བ།
འདི་ལ་བསལ་བྱ་ཅི་ཡང་མེད། །བཞག་པ་མེད་པའི་དོན་མཐོང་ནས། །དེ་ལྟར་མ་རྟོགས་
སེམས་ཅན་ལ། །ཚད་མེད་སྙིང་རྗེ་ཆེན་པོ་ཡིས། །ནམ་མཁའ་མཉམ་པའི་སེམས་ཅན་
རྣམས། །བྱང་ཆུབ་མཆོག་ལ་འགོད་པ་ཡི། །གོ་ཆ་ཆེན་པོ་བགོས་གྱུར་པ། །མཉམ་མེད་
རྒྱལ་སྲས་དམ་པ་དེར། །བླ་མ་དམ་པ་མཐོང་གྱུར་ན། །དེ་ལྟར་མཐོང་བའི་སློབ་མ་དེ།།
ཐེག་ཆེན་སྣོད་དུ་འགྱུར་རམ་སྙམ། །བླ་མ་དམ་པའི་ཞལ་སྔ་ནས། །སངས་རྒྱས་འདུ་ཤེས་
མ་སྐྱེས་ན། །བྱང་ཆུབ་སེམས་དཔའི་བསམ་པས་ཀྱང་། །སྨོན་པའི་སེམས་བསྐྱེད་ཙམ་པོ་
ཡང་། །སྐྱེ་འམ་མི་སྐྱེ་ཐེ་ཚོམ་ཟ། །ཡང་དང་ཡང་དུ་བཀའ་སྩལ་གསུངས། །བྱང་ཆུབ་
སེམས་ཀྱི་རང་བཞིན་སྐུ། །འདི་ལྟར་སངས་རྒྱས་བཅོམ་ལྡན་འདས། །བདག་གི་བླ་མ་
རིན་པོ་ཆེ། །རྣམ་པར་སྣང་མཛད་ཆེན་པོ་ནི། །དུས་གསུམ་མཁྱེན་པའི་ཡེ་ཤེས་ཅན། །སྐུ་
ལ་ཞིང་ཁམས་ཐམས་ཅད་སྣང་། །ཞིང་ཁམས་ཀུན་ཏུ་སྐུས་ཁྱབ་ཅིང་། །འབད་པ་མེད་
པའི་ངང་ཚུལ་གྱིས། །ཞིང་རྣམས་མ་ལུས་ཐམས་ཅད་དུ། །སྐུ་གསུང་ཐུགས་ཀྱི་ཕྲིན་ལས་
རྣམས། །ཞི་ཁྲོ་རྣམ་པ་སྣ་ཚོགས་ཀྱིས། །ཇི་སྲིད་འཁོར་བ་མ་སྟོངས་བར། །སེམས་ཅན་
སྨིན་པར་མཛད་པ་ཡི། །འདུ་ཤེས་སྐྱེས་པར་གྱུར་པ་ན། །སྨོན་འཇུག་བརྟན་པོའི་བླ་མ་
ཡིན། །མོས་གུས་བཟང་པོ་དེ་འདྲས་ཀྱང༌། །མཐར་ཐུག་ཆོས་སྐུ་མི་འཐོབ་སྟེ། །ཐུབ་པ་
ལོངས་སྤྱོད་རྫོགས་སྐུ་འདི། །མི་ལྡོག་སེམས་དཔའ་ཆེན་པོ་ཡི། །ཤེས་བྱའི་སྒྲིབ་པའི་སྣང་
བ་དེ། །བླ་མ་རྡོ་རྗེ་འཛིན་པ་ལ། །འོད་གསལ་རྡོ་རྗེ་རྙེད་པ་ལས། །རྒྱུན་ཆད་མེད་པའི་



ཙན་དྷ་མ་ཎིའི་རྩ་བ།
ཏིང་འཛིན་གྱིས། །ཤེས་བྱའི་སྒྲིབ་པ་སྤངས་པའི་ཚེ། །སྣང་མཛད་ཆེན་པོའི་བླ་མ་ཡང་།།
ཡུལ་དང་ཡུལ་ཅན་གཉིས་མེད་པར། །དབྱེར་མེད་འོད་གསལ་ཆེན་པོར་འགྱུར། །བླ་མ་
རིན་ཆེན་ཞལ་སྔ་ནས། །རྟོགས་པ་སྐྱེད་པའི་བླ་མ་དེ། །རྒྱལ་བ་ལོངས་སྤྱོད་རྫོགས་སྐུ་
ཡང་། །ཅིས་ཀྱང་ཡིན་པར་མི་བཞེད་དེ། །དེ་ཡང་ཀྱེ་ཡི་རྡོ་རྗེ་ལས། །གཞན་གྱིས་བརྗོད་
མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་མཐའ་བསྟེན་པ་དང༌།།
བདག་གི་བསོད་ནམས་ལས་ཤེས་བྱ། །དོན་བདག་རྐྱེན་བསོད་ནམས་བསགས་པ་ཡིས།།
བསོད་ནམས་བསགས་པའི་ཁ་ཚོན་དུ། །བླ་མ་ཇེ་མཐོ་གྱུར་པ་དང་། །གཞན་རྐྱེན་བླ་མ་
དམ་པ་དེས། །རང་ཉིད་སྨིན་པར་བྱེད་པ་ཡང་། །ཉི་མ་དང་ནི་འོད་ཟེར་རམ། །ས་བོན་
འབྲས་བུ་ཅི་བཞིན་དུ། །རྟེན་འབྲེལ་ཟབ་མོས་འགྲུབ་པས་ན། །མོས་གུས་རྟེན་འབྲེལ་ངོ༌
མཚར་ཆེ། །མོས་གུས་ཚད་དུ་སྐྱོལ་ལགས་ན། །རྟོགས་པ་ཚད་དུ་ཕྱིན་ནས་མཆི། །མོས་
གུས་ཚད་དུ་མ་ཕྱིན་པར། །ཐོས་དང་བསམ་པའི་ཤེས་རབ་ཀྱིས། །བརྟགས་ཤིང་དཔྱད་
པའི་སྟོང་ཉིད་ཀྱང་། །བློས་བྱས་སྟོང་པར་བླ་མས་བཞེད། །ཉམས་དང་མྱོང་བའི་ཆོས་
རྣམས་དང་། །རྒྱལ་བའི་གསུང་རབ་ཟབ་མོ་དང་། །གྲུབ་ཐོབ་གོང་མའི་མགུར་རྣམས་
དང༌། །རྣལ་འབྱོར་བཞི་ཡི་ཡེ་ཤེས་ཀྱིས་ཀྱིས། །སེམས་ལ་བཀབ་པའི་རྟོགས་པ་འདི།།
མོས་གུས་མེད་པའི་གང་ཟག་ལ། །སྐྱེ་བ་ཤིན་ཏུ་སླ་ན་ཡང་། །ཉོན་མོངས་རྣམ་རྟོག་མི་
སྤོང་བས། །འཁོར་བའི་རྒྱ་མཚོ་ག་ལ་བརྒལ། །སྤྲོས་དང་བྲལ་བ་མི་ཤེས་པས། །སྤྲོས་



ཙིན་དྷ་མ་ཎིའི་རྩ་བ།
པའི་མཚན་མ་ཇི་ལྟར་སྤོང༌། །སྐྱེ་མེད་འོད་གསལ་མ་རྟོགས་པར། །སྐྱེ་བའི་ཆུ་རྒྱུན་ཇི་
ལྟར་གཅོད། །ཁེ་གྲགས་སྒོམ་གྱི་ཡང་ཟོང་ཅན། །རྟོགས་པའི་ཁ་ཚོ་ཆེ་བ་ཀུན། །ཤི་ན་
ཕམ་པོར་མི་མཆི་འམ། །མཐར་ཐུག་མོས་གུས་ལས་བྱུང་བ། །རང་བྱུང་ཕྱག་རྒྱ་ཆེན་པོ་
ནི། །བློ་ཡི་ཡུལ་དུ་མ་གྱུར་པས། །གཟུང་འཛིན་གཉིས་སྣང་ག་ལ་ཡོད། །སྐྱེ་མེད་འོད་
གསལ་རྟོགས་གྱུར་པས། །སྲིད་པའི་ཆུ་རྒྱུན་ངང་གིས་བསྐམས། །རང་སེམས་རང་བྱུང་
ལྷུན་གྱིས་གྲུབ། །དུས་གསུམ་འགྱུར་བ་མེད་པ་ལ། །མཉམ་རྗེས་རྟོག་པས་ག་ལ་
བསླད། །རང་བྱུང་ཡེ་སངས་རྒྱས་པ་ལ། །ཡང་སངས་རྒྱས་ཉག་ཅིག་ག་ལ་འཚོལ།།
དངོས་མེད་སྤྲོས་དང་བྲལ་བ་ལ། །རྟོག་པའི་ས་ལམ་ག་ལ་བགྲོད། །ཆོས་སྐུ་རང་ལ་ཡོད་
པ་ལ། །དུས་རིང་པོར་གཞན་ནས་ག་ལ་འཚོལ། །དུས་གསུམ་རྒྱལ་བའི་ཡོན་ཏན་
ཡང་། །སེམས་ཉིད་རྟོགས་ལས་བྱུང་གྱུར་ན། །གདམས་ཆུང་ཡོན་ཏན་ག་ལ་རེ། །སྤྲོས་
བྲལ་ལྷན་སྐྱེས་རྟོགས་ལགས་སམ་{པས}། །ཚིག་གི་སྣ་མཐུད་ག་ལ་འཚོལ། །གཉིས་
སུ་མེད་པའི་དོན་རྟོགས་པས། །བར་དོར་འོད་གསལ་ག་ལ་བསྒུག །སྐུ་གསུམ་འབྱུང་
གནས་ངོ་བོ་ཉིད། །རང་བྱུང་རང་ལ་རྙེད་ལགས་པས། །འབྲས་བུ་ཐོབ་ཏུ་ག་ལ་རེ།།
འཁོར་བ་ནམ་མཁའ་བཞིན་དུ་རྟོགས། །སྤོང་སེམས་ཀྱི་རྩོལ་སྒྲུབ་ག་ལ་བྱེད། །སྤྱིར་རང་
སེམས་རྟོགས་པའི་རྣལ་འབྱོར་པ། །རང་ངང་ལ་གནས་པ་མ་གཏོགས་པ། །རྩོལ་སྒྲུབ་
བྱུང་ན་ནོར་བ་ཡིན། །ཞེ་འདོད་བྱུང་ན་བདུད་ཀྱིས་ཁྱེར། །སྒྲིབ་པ་གསུམ་པོ་མ་ལུས་



ཙིན་དྷ་མ་ཎིའི་རྩ་བ།
ཀྱང༌། །ངང་ལ་བཞག་པས་ངང་དུ་གྲོལ། །ནད་དང་སྡུག་བསྔལ་སྣ་ཚོགས་དང༌། །ཁྱད་
པར་གཏི་མུག་ལས་བྱུང་བ། །ས་བདག་མཛེ་ཡི་ནད་རྣམས་ཀུན། །ཕྱག་རྒྱ་ཆེན་པོས་མི་
འདེད་ན། །སྐྱོན་དག་ཡོན་ཏན་སྐྱེད་པ་ཡི། །ཆོས་སྐུ་ཡིན་པ་ཀུ་རེ་ཡིན། །རྟོགས་ལྡན་
རྣལ་འབྱོར་དབང་ཕྱུག་དེ། །རྟོག་པའི་ས་ལམ་མི་རྩི་ཡང་། །ས་ལམ་ཤུགས་ཀྱིས་བགྲོད་
ནས་མཆི། །ཆགས་སྡང་གཉིས་ཀྱི་བློ་གྲོས་ཀྱིས། །སྤོང་སེམས་རྩོལ་སྒྲུབ་མི་བྱེད་ཀྱང་།།
འཁོར་བའི་རྒྱ་མཚོ་རང་སར་གྲོལ། །བདེ་ཆེན་ངོ་བོ་ཉིད་སྐུ་ལ། །སྐུ་གསུམ་མཚན་མར་
མ་གྲུབ་ཀྱང་། །སྐྱོན་དག་ཡོན་ཏན་མ་ལུས་རྫོགས། །སྙིང་གཏམ་ཚིག་གཅིག་བརྗོད་པ་
དེ། །རང་ལ་ཡོད་པའི་རང་སེམས་དང་། །བྷུ་སུ་ཀུ་ཡི་སྤྱོད་འགྲོས་ཀྱིས། །སྐད་ཅིག་
ཙམ་ཡང་མ་བྲལ་དང་། །སྐྱོན་དག་ཡོན་ཏན་རྫོགས་གྱུར་པ། །བླ་མ་རིན་ཆེན་ཞལ་སྔ་
ནས། །ཁོ་བོས་ཡོན་ལེན་རྟག་ཏུ་གསུངས། །དེས་ན་སེམས་ཉིད་གོམས་པར་བྱ།།
གེགས་དང་བར་ཆད་སེལ་བ་ནི། །རྒྱུ་དང་ལམ་དང་འབྲས་བུ་ཡི། །གེགས་དང་བར་ཆད་
གསུམ་ཡིན་ཏེ། །གསུམ་པོ་ཡང་ནི་འདི་ལྟ་སྟེ། །རྒྱུ་ཡི་བར་ཆད་བྱང་ཆུབ་སེམས།།
བྱམས་དང་སྙིང་རྗེ་ལས་བྱུང་བ། །རིན་ཆེན་དབང་གི་རྒྱལ་པོ་དང༌། །གསེར་འགྱུར་རྩི་ཡི་
མཆོག་ལྟ་བུ། །དུས་གསུམ་རྒྱལ་བའི་འབྱུང་གནས་དེ། །རང་གི་རྒྱུད་ལ་མ་སྐྱེས་པར།།
མཐོ་དམན་བསམ་པ་གང་གིས་ཀྱང་། །རྫོགས་པའི་བྱང་ཆུབ་མི་འཐོབ་སྟེ། །རྒྱུ་ལས་
འབྲས་བུ་ངེས་པས་ན། །རྒྱུ་ཡི་བར་ཆད་སེལ་བ་ནི། །ཕན་དང་གནོད་པའི་ཁྱད་པར་



ཙིན་དྷ་མ་ཎིའི་རྩ་བ།
ལས། །གནོད་པར་བྱེད་པའི་བགེགས་རྣམས་དང་། །བདག་དང་བདག་གི་ཕྱོགས་རྣམས་
ལ། །མི་མཐུན་གནོད་པ་བསྒྲུབ་བྱེད་ཅིང་། །བདེ་དང་ཐར་པའི་བར་དུ་གཅོད། །གཏན་གྱི་
བདེ་བ་འཕྲོག་བྱེད་པ། །སྙིང་རྗེ་བྱ་བར་མི་འོས་པ། །གནོད་པར་བྱེད་པ་འདི་རྣམས་ལ།།
རྒྱུ་མཚན་རྣམ་པ་ལྔ་པོ་ཡིས། །ཚད་མེད་སྙིང་རྗེ་བསྐྱེད་པར་བྱ། །ཞག་དང་ཟླ་བ་ལོ་རྣམས་
སུ། །ནན་ཏན་ཆེན་པོར་བསྒོམ་པར་བྱ། །སྔོན་གྱི་རྒྱལ་སྲས་དམ་པ་རྣམས། །བསྐལ་པ་
ཆེན་པོ་གྲངས་མེད་པར། །འགྲོ་བ་སྨིན་པར་མཛད་པ་ཀུན། །སྐྱོ་བ་མེད་པའི་བློ་གྲོས་ཀྱི།
སྙིང་རྗེའི་ཤུགས་ལས་བྱུང་བ་ཡིན། །སྒྲིབ་པ་གསུམ་པོ་སྤངས་ནས་ཀྱང་། །མཐར་ཐུག་
བྱང་ཆུབ་འཐོབ་པས་ན། །རྒྱུ་ལ་ནན་ཏན་བསྐྱེད་པར་བྱ། །བདུད་ཀྱིས་བྱིན་གྱིས་བརླབས་
པ་དང༌། །སྡིག་པའི་གྲོགས་པོའི་དབང་སོང་ཞིང་། །ཆོས་ཀྱི་མིག་དང་བྲལ་བ་རྣམས།།
སྙིང་རྗེའི་རྣམ་གཞག་ཐོས་པ་ཡིས། །སྙིང་རྗེ་ལས་བྱུང་ཡོན་ཏན་རྣམས། །རྒྱུད་ལ་སྐྱེ་བར་
འདོད་པ་དང་། །སྙིང་རྗེ་སྒོམ་པའི་དུས་སུ་ཡང༌། །སྙིང་རེ་རྗེ་བའི་གོ་ཡུལ་གྱིས། །སྙིང་
རྗེ་བསྒོམས་པར་མི་འགྲོ་སྟེ། །རྒྱུ་མཚན་རྣམ་པ་ལྔ་ལ་སོགས། །རྒྱུད་ལ་སྐྱེ་བའི་ཐབས་
རྣམས་ནི། །ཞིང་དང་ས་བོན་ཆུ་ལུད་སོགས། །མྱུ་གུ་སྐྱེ་བའི་ཐབས་བཞིན་ཏེ། །མྱུ་གུ་
རང་ནི་མ་ཡིན་ལྟར། །རང་གི་རྒྱུད་ལ་མ་སྐྱེས་པའི། །ལོ་ཟླ་མང་པོ་ཐམས་ཅད་དུ། །སྙིང་
རྗེ་བསྒོམས་པའི་ཡུས་པོ་ཆེ། །སྙིང་རྗེའི་རྩ་བ་མེད་པ་ལ། །ཡོན་ཏན་ལོ་འདབ་གང་ནས་
འོང་། །སྙིང་རྗེ་རྒྱུད་ལ་སྐྱེས་ཙམ་ན། །གཞན་པས་རང་གཅེས་བསམ་པ་ཡིས། །ང་རང་
14



ཙན་དྷ་མ་ཎིའི་རྩ་བ།
རྒྱལ་འདོད་ག་ལ་འོང་། །ནམ་མཁའ་མཉམ་པའི་མ་རྒན་གྱི། །སྡུག་བསྔལ་སེལ་བར་
འདོད་པ་ཡི། །བསམ་པ་རང་དབང་མེད་པར་སྐྱེ། །དེ་ཡི་དུས་སུ་བླ་མ་ལ། །སེམས་
བསྐྱེད་པ་ཡི་སྡོམ་པ་ཐོབ། །བྱང་ཆུབ་སེམས་དཔའི་སྡོམ་པ་ནི། །ས་གཞི་འགྱུར་བ་མེད་པ་
ལྟར། །ལུས་ངག་ཡིད་གསུམ་ཐམས་ཅད་ཀྱིས། །དགེ་བའི་རྩ་བའི་ཤུགས་རྣམས་ཀུན།།
རང་ཉིད་གྲོལ་བར་འདོད་པའི་བློ། །སྐད་ཅིག་ཙམ་གྱིས་སྐྱེས་ན་ཡང༌། །དེ་ཚེ་ཉན་ཐོས་
ཐེག་པར་ལྟུང་། །བྱང་ཆུབ་སེམས་ལས་མ་གཏོགས་པའི། །འདོད་ཆགས་ཞེ་སྡང་གཏི་
མུག་དང་། །ང་རྒྱལ་ཕྲ་དོག་དུག་རྣམས་ཀྱི། །ཀུན་སློང་རྒྱུ་ཡི་ས་བོན་ལས། །ལམ་དང་
འབྲས་བུ་ཐམས་ཅད་དུ། །བསླུ་བ་མེད་པར་དུག་ཏུ་འགྱུར། །དུག་གིས་རང་གཞན་ཐམས་
ཅད་ཕུང་། །གེགས་དང་སྐྱོན་དང་བར་ཆད་རྣམས། །མི་དགེ་བ་ལས་སྡུག་བསྔལ་
འབྱུང་། །སྡུག་བསྔལ་སྤོང་བར་འདོད་པ་ཡིས། །བྱང་ཆུབ་སེམས་ལ་ནན་ཏན་བསྐྱེད།།
སྡོམ་པ་སླར་ཡང་བླང་བར་བྱ། །བྱང་ཆུབ་སེམས་དཔའི་སྡོམ་པ་ལ། །ནན་ཏན་བསྐྱེད་པ་
ཙམ་གྱིས་ཀྱང་། །བགེགས་དང་བར་ཆད་དག་ནས་མཆི། །རྒྱུ་ཡི་གེགས་སེལ་བསྟན་
པའོ། །ལམ་གྱི་གེགས་སེལ་བསྟན་པ་ནི། །ཐེག་པ་ཆེན་པོ་གསང་སྔགས་ཀྱིས། །གེགས་
དང་བར་ཆད་སེལ་བ་སྟེ། །བར་དུ་གཅོད་པའི་བདུད་བཞི་ནི། །ཕུང་པོའི་བདུད་དང་ཉོན་
མོངས་བདུད། །ལྷ་ཡི་བུ་དང་འཆི་བདག་གོ། །སྡུག་བསྔལ་ཕུང་པོ་འདི་ཉིད་ལ། །ནད་
དང་གནོད་པ་སྡུག་བསྔལ་གྱིས། །དུས་རྣམས་རྒྱུན་ཏུ་གཙེས་གྱུར་ཅིང་། །ལམ་ལ་བར་དུ་
15



ཙིན་དྷ་མ་ཎིའི་རྩ་བ།
གཅོད་གྱུར་ན། །ལུས་ཀྱི་སྒྲིབ་པ་སྦྱང་བའི་ཕྱིར། །སངས་རྒྱས་སྐུ་གསུམ་བདག་ཉིད་
ཅན། །སྒྲིབ་པ་གསུམ་པོ་སྤངས་པ་དེར། །གསང་སྔགས་དབང་གི་མན་ངག་གིས། །རྒྱུན་
ཆད་མེད་པར་རང་ཉིད་བསྒོམ། །བསྐྱེད་རིམ་བརྟན་པའི་ཡན་ལག་ཏུ། །རྡོ་རྗེ་བཟླས་པ་
རྒྱུན་ཏུ་བྱ། །མན་ངག་གསུམ་གྱི་གནད་ཟིན་ན། །རིང་པོར་མི་ཐོགས་རྣལ་འབྱོར་པས།།
བསྐྱེད་པའི་རིམ་པ་བརྟན་པར་འགྱུར། །སྔོན་གྱི་ལས་ཀྱི་རྣམ་སྨིན་ལས། །སྐྱེས་པའི་སྡུག་
བསྔལ་ཕུང་པོ་ཡི། །བདུད་ཀྱི་རྒྱལ་པོ་མ་རུངས་པ། །བཅོམ་ལྡན་འདས་ཀྱིས་བཅོམ་
ནས་ཀྱང་། །ཤ་དང་རུས་པའི་ཚོགས་རྣམས་ནི། །ངུར་ཁྲོད་ཆེན་པོའི་གནས་བརྒྱད་
མཆོག །དཔའ་བོ་མཁའ་འགྲོ་ཡོངས་སུ་གང་། །མཉམ་མེད་རྣལ་འབྱོར་དབང་ཕྱུག་
བརྒྱད། །ཐོག་མ་བར་དང་མཐར་དགེ་བ། །རང་བྱུང་སེམས་ཉིད་དྲི་མ་མེད། །མཆོད་རྟེན་
བརྒྱད་ཀྱི་ཚུལ་དུ་སྟོན། །བྱང་ཆུབ་སེམས་ཀྱི་སྤྲིན་བརྒྱད་ལས། །ཐུགས་རྗེ་ཆེན་པོའི་ཆུ་
བརྒྱད་འབབ། །ངོ་མཚར་རྨད་དུ་བྱུང་བ་ཡི། །བྱང་ཆུབ་ཤིང་མཆོག་རྣམ་བརྒྱད་ལ།།
ཐུབ་པའི་དབང་པོ་བརྒྱད་བྱུང་སྟེ། །དགའ་བོ་ལ་སོགས་ཀླུ་བརྒྱད་དང༌། །བརྒྱ་བྱིན་ལས་
སོགས་ལྷ་དང་ཀླུ། །གནོད་སྦྱིན་མི་འམ་ཅི་རྣམས་ཀྱིས། །ཐུབ་པའི་དབང་པོ་ཡོངས་
བསྐོར་ནས། །འགྲོ་བ་མ་ལུས་སྨིན་མཛད་པར། །སྡུག་བསྔལ་ཕུང་པོ་གནས་གྱུར་པ།།
ཨེ་མ་ངོ་མཚར་མི་ཆེ་འམ། །འཁོར་བའི་རྒྱ་མཚོ་བསྐྱེད་པའི་གཞི། །ཉོན་མོངས་གསུམ་
པོ་སྟོབས་འཕེལ་བས། །རང་གཞན་ཐམས་ཅད་བརླག་གྱུར་པས། །ལར་སྐྱོབ་མཛད་
16



ཙན་དྷ་མ་ཎིའི་རྩ་བ།
ཐུབ་པའི་དབང་པོ་ཡིས། །སྡེ་སྣོད་གསུམ་དང་རྒྱུད་སྡེ་བཞི། །ཆོས་ཀྱི་ཕུང་པོ་བརྒྱད་ཁྲི་
དང༌། །བཞི་སྟོང་གྲངས་མེད་གསུངས་པ་རྣམས། །ཉོན་མོངས་དུག་གསུམ་གཉེན་པོ་
ཡིན། །ཉོན་མོངས་གདུལ་བར་བྱ་བའི་ཕྱིར། །ཐབས་མཁས་ཐུགས་རྗེ་ཅན་རྣམས་ཀྱིས།།
བཀའ་དང་བསྟན་བཅོས་ཐམས་ཅད་ཀྱིས། །རང་གཞན་ཉོན་མོངས་འཇོམས་མཛད་པ།།
གནད་ཀྱི་མན་ངག་གསུམ་པོ་ཡང་། །གང་ཟག་རིགས་ལས་བྱུང་བ་སྟེ། །དམ་པ་རྣམས་
ལ་ཆགས་སྡང་མེད། །མན་ངག་དང་པོ་བསྟན་པ་ནི། །དཔལ་དང་འོད་དང་གཟི་བརྗིད་
ཅན། །རིགས་རུས་ཡོན་ཏན་ཐམས་ཅད་ཀྱི། །ཡོན་ཏན་རྒྱན་གྱིས་རབ་བརྒྱན་པ། །སྐྱོབ་
མཛད་ཤཱཀྱའི་དབང་པོ་ཡི། །རྗེས་སུ་ཞུགས་པའི་སྲས་རྣམས་ཀྱིས། །འཇིག་རྟེན་ཀུན་
གྱིས་སྨད་པའིགནས། །རྩ་བ་ཡན་ལག་སྡོམ་པ་རྣམས། །ཉེས་པའི་སྐྱོན་དང་བྲལ་བར་
བྱ། །འཇིག་རྟེན་མགོན་པོས་བཅས་པ་ཡི། །རྒྱལ་པོའི་ཁྲིམས་ལས་གང་འདའ་བ།།
ཤཱཀྱའི་རིགས་ལས་ཉམས་པ་སྟེ། །ལྷ་དང་བཅས་པའི་འཇིག་རྟེན་གྱིས། །སྨད་པའི་ཆད་
པ་དང་པོས་ཐོག་ །དམྱལ་བ་ཡི་དྭགས་བྱོལ་སོང་གི །སྡུག་བསྔལ་ཆད་པ་གཉིས་པ་
དང༌། །འཁོར་བའི་སྡུག་བསྔལ་དྲག་པོ་ཡིས། །གཏན་དུ་གཙེ་བའི་ཉེས་པ་ཡིས། །ཕུང་
བར་གྱུར་ན་མ་ལེགས་པས། །ཤཱཀྱའི་དབང་པོའི་ནང་ཁྲིམས་ལས། །བདག་ཅག་འགལ་
བར་མི་བྱ་ཞིང་། །སྲོག་ལ་བབ་ཀྱང་བསྲུང་བར་བྱ། །སྙམ་པའི་གོ་ཆ་དྲག་པོ་ཡིས། །སོ་
སོར་ཐར་པའི་སྡོམ་པ་ལ། །ནན་ཏན་ཆེན་པོ་བྱས་པ་ཡི། །ཉོན་མོངས་གསུམ་གྱི་དགྲ་
17



ཙན་དྷ་མ་ཎིའི་རྩ་བ།
-
--
-
ཆོམས་ནས། །འཕགས་པའི་ས་ལ་རབ་ཏུ་གནས། །དད་པའི་རྗེས་སུ་འབྲངས་པ་ཡིས།།
ཤཱཀྱའི་རྒྱལ་པོའི་གདམས་ངག་ལ། །ནན་ཏན་བྱས་ལས་བྱུང་བ་སྟེ། །ཚེ་འདིར་རྟོག་པའི་
བློ་ཅན་ལ། །གནད་ཀྱི་མན་ངག་དང་པོ་ཡིན། །བདག་ལ་ཕན་པར་བྱེད་པའི་མ། །རང་
གི་སྲོག་དང་བུ་ཡི་སྲོག །བརྗེ་བར་ཕོད་པའི་གདུང་སེམས་ཀྱིས། །རང་གི་བདེ་དང་སྐྱིད་
པ་དང༌། །བཟའ་དང་བཏུང་བ་གང་ལ་ཡང་། །ཁམ་ཅིག་ཟ་དང་འཐུང་ན་ཡང་། །རང་གི་
བུ་ལ་མི་སྦྱིན་པ། །མི་ནུས་པ་ཡི་བསམ་པ་ཅན། །སྲོག་ཆགས་སྲིན་དང་འདྲ་བ་ཅིག།
གསོས་ཤིང་བསྐྱེད་ནས་ད་ལྟར་གྱི། །བདེ་དང་སྐྱིད་པ་འདི་དག་དང་། །འཇིག་རྟེན་འདི་
དང་ཕྱི་མ་དང་། །དུས་གསུམ་བདེ་བ་ཐམས་ཅད་ཀུན། །བདག་ལ་སྟེར་བའི་དྲིན་ཅན་མ།།
ནམ་མཁའི་མཐའ་དང་མཉམ་པ་ལ། །གདུང་བའི་ཤུགས་ཀྱིས་བྱམས་པ་ཡིས། །མ་
ཡི་འདུག་ལུགས་བལྟས་པ་ལ། །ཁམས་གསུམ་འཁོར་བའི་གྲོང་ཁྱེར་དུ། །སྐྱེ་རྒ་ན་
འཆིའི་སྡུག་བསྔལ་གྱིས། །རྒྱུན་ཆད་མེད་པར་གཙེས་གྱུར་ཅིང་། །དམྱལ་བ་ཡི་དྭགས་
བྱོལ་སོང་དང༌། །རིགས་དྲུག་སྡུག་བསྔལ་མི་བཟད་པས། །གཡེན་སྤྱོས་སྡང་བདང༌།
སྡིགས་པ། གཤེ་བ་སོགས་ལ་འཇུག་ སྐྱབས་མགོན་བྲལ་བ་ལ། །སྙིང་རྗེ་ཆེན་པོའི་ངུ་ཤུགས་
ཀྱིས། །ཨ་མའི་སྡུག་བསྔལ་མ་བཟོད་ནས། །ཁམས་གསུམ་འཁོར་བའི་གྲོང་ཁྱེར་དུ།།
རང་དབང་མེད་པར་འཇུག་པ་ནི། །པདྨའི་མཚོ་ལ་ངང་པ་དང༌། །དཔའ་བོ་གཡུལ་དུ་
འཇུག་པ་བཞིན། །གོ་ཆ་ཆེན་པོ་བགོས་ནས་ཀྱང་། །འགྲོ་བ་བྱང་ཆུབ་མཆོག་ལ་འགོད།།
18



ཙན་དྷ་མ་ཎིའི་རྩ་བ།
བྱང་ཆུབ་སེམས་དཔའ་ཆེན་པོ་དེས། །འགྲོ་བ་སྨིན་པར་བྱེད་པའི་ཐབས། །བྱང་ཆུབ་
སེམས་པའི་སྡོམ་པ་ལས། །སྡོམ་པའི་ཚུལ་ཁྲིམས་དྲི་མེད་པ། །སེམས་ཅན་ཀུན་གྱི་དོན་
ཆེད་དུ། །བྱང་ཆུབ་སྙིང་པོར་རབ་ཏུ་གཟུང༌། །བྱང་ཆུབ་སེམས་དཔའི་ཚུལ་ཁྲིམས་དེ།།
ན་འཕོས་གོང་དུ་སྟོབས་འཕེལ་བ། །ས་དང་ལམ་གྱི་རིམ་པ་སྟེ། །ཉོན་མོངས་བདུད་
ཚོགས་རབ་བཅོམ་ནས། །འབྲས་བུ་ཐམས་ཅད་མཁྱེན་པར་འགྱུར། །གདུང་བ་ཅན་གྱི་
གང་ཟག་གིས། །མ་ཡི་སྡུག་བསྔལ་མ་བཟོད་ནས། །ཉོན་མོངས་སྤངས་པའི་ལག་རྗེས་
དེ། །གནད་ཀྱི་མན་ངག་གཉིས་པ་ཡིན། །བསགས་པ་རབ་ཏུ་གྱུར་པ་ཡིས། །ཐེག་པ་
ཆེན་པོ་གསང་སྔགས་ཀྱིས། །ཉོན་མོངས་འཇོམས་པར་བྱེད་པ་ནི། །སྤང་བྱ་གཉེན་པོ་
གཉིས་མེད་དེ། །འབྲས་བུ་ལམ་དུ་བྱེད་པས་ན། །རྒྱུ་ཡི་དུས་ན་འབྲས་བུ་ཉིད། །ལས་
འཕྲོ་ཅན་གྱིས་རྟོགས་སུ་རུང་། །དཔལ་ཏི་ལླི་པ་ཡི་གསང་ཚིག་ཡིན། །འབྲས་བུ་ལམ་དུ་
བྱེད་པ་ནི། །རིན་ཆེན་དབང་གི་མན་ངག་གིས། །ཉོན་མོངས་ཡེ་ཤེས་ཉིད་དུ་འགྱུར། །དེ་
དང་དེ་ཡི་རང་བཞིན་ཉིད། །ལྷན་ཅིག་སྐྱེས་པའི་ཡེ་ཤེས་ནི། །བླ་མ་དམ་པའི་བྱིན་
རླབས་ཀྱིས། །རྟོགས་ཤིང་མངོན་དུ་འགྱུར་བ་སྟེ། །ལྷན་སྐྱེས་དྲི་མེད་ནམ་མཁའི་
དབྱིངས། །གདོད་ནས་ཞི་ཞིང་མ་སྐྱེས་པ། །བྲམ་ཟེ་ཆེན་པོའི་ཞལ་སྔ་ནས། །གདོད་ནས་
སྐྱེ་མེད་རང་བཞིན་ཡིན་པ་ལ། །དེ་རིང་དཔལ་ལྡན་བླ་མས་བསྟན་ཏེ་རྟོགས། །མདུན་
དངརྒྱབ་དང་ཕྱོགས་བཅུར་ཡང་། །གང་གང་མཐོང་བ་དེ་དེ་ཉིད། །དེ་རིང་ཉིད་དུ་མགོན་
19



ཙན་དྷ་མ་ཎིའི་རྩ་བ།
པོ་ང་ནི་འཁྲུལ་པ་ཆད། །ད་ནི་སུ་ལའང་མི་འདྲི་ཞེས། །འཁོར་དང་མྱ་ངན་འདས་པ་
དང༌། །སྤང་བྱ་གཉེན་པོ་ཐམས་ཅད་ལ། །རང་བཞིན་རྟག་པ་ཡོད་ན་ཀོ། །སྐྱེ་མེད་རྟོགས་
པ་མཁས་པ་རྣམས། །ཅི་ཡི་ཕྱིར་ན་མྱ་ངན་འདའ། །དེས་ན་རྣལ་འབྱོར་དབང་ཕྱུག་
རྣམས། །ལྷན་ཅིག་སྐྱེས་པ་བདུད་རྩིའི་རོ། །སྤང་བྱ་གཉེན་པོ་གཉིས་མེད་པའི། །སེམས་
ཀྱི་གཤིས་ལ་གོམས་པར་བྱ། །བསགས་པ་རབ་ཏུ་གྱུར་པ་ཡི། །བླ་མ་མཉེས་པའི་བྱིན་
རླབས་ཀྱིས། །གཉིས་སུ་མེད་པའི་དོན་མཐོང་བ།།གསང་སྔགས་གནད་ཀྱི་མན་ངག་སྟེ།།
གནད་ཀྱི་མན་ངག་གསུམ་པོ་འདིས། །ཉོན་མོངས་སྤོང་བ་འདྲ་ན་ཡང་། །བསགས་པ་
རབ་འབྲིང་ཁྱད་པར་གྱིས། །དང་པོ་འཁོར་བས་སྐྲག་ནས་སྤོང་། །སྤངས་པའི་ཉན་ཐོས་
ཉིད་དུ་ངེས། །གཉིས་པ་འགྲོ་བའི་དོན་ཆེད་དུ། །བྱང་ཆུབ་སེམས་ཀྱིས་ཉོན་མོངས་
སྤོངས། །སྒྲིབ་པ་སྤངས་པས་སངས་རྒྱས་ཐོབ། །གསུམ་པ་བླ་མའི་བྱིན་རླབས་ཀྱིས།།
གཟུང་འཛིན་སྒྲོས་པའི་བག་ཆགས་རྣམས། །གཉིས་མེད་རང་གི་དང་དུ་དག །ཉོན་
མོངས་དག་པའི་ལག་རྗེས་འདི། །ཨེ་མ་ངོ་མཚར་མི་ཆེ་འམ། །གསུམ་པོ་འཁོར་བའི་
སྡུག་བསྔལ་ལ། །སྐྲག་པ་སྐྱེས་པའི་གང་ཟག་དེས། །བྱང་ཆུབ་སེམས་ཀྱི་གོ་བགོས་
ནས། །ཟབ་མོ་ལམ་ལ་ཞུགས་པའི་ཚེ། །ཕྱི་རོལ་བདུད་ཀྱི་བར་ཆད་འབྱུང༌། །དེ་ཡང་
གཉིས་སུ་ཤེས་པར་བྱ། །ཆེན་པོའི་བདུད་དང་ཆུང་ངུའི་བདུད། །རྣལ་འབྱོར་ཉམས་སུ་
མྱོང་བས་འབྱུང་། །ཆུང་ངུར་གྱུར་པའི་བདུད་རྣམས་ནི། །ཀླུ་དང་རྒྱལ་པོ་བསེན་མོ་
20



ཅིན་དྷ་མ་ཎིའི་རྩ་བ།
་་་་་་་་་་
རྣམས། །འཇིག་རྟེན་ཁམས་ན་གནས་པ་སྟེ། །རྒྱ་མཚོ་ཆུ་བོ་ལྟེང་ཀ་དང་། །ཆུ་མིག་མཚོ་
དང་མཚེའུ་རྣམས་དང་། །གཡའ་རི་གངས་རི་ནགས་རི་དང༌། །འབྲོག་དང་ལྷ་ཁང་ཕུག་
སྟོང་དང་། །རྫས་དང་ཡོ་བྱད་བང་མཛོད་སོགས། །ཉོན་མོངས་ཅན་གྱི་སེམས་ཅན་ལ།།
གདུག་པ་ཅན་གྱི་ལྷ་འདྲེ་རྣམས། །ཀུན་ཏུ་བཟང་པོའི་སྨོན་ལམ་ལྟར། །ལས་ཀྱི་དབང་
གིས་གནས་པ་ཡིན། །འཇིག་རྟེན་ལོག་འདྲེན་འདི་དག་རྣམས། །མཐུན་པའི་རྫས་ཀྱིས་
མཆོད་གྱུར་ན། །མཐུ་མགོན་སྣ་ཚོགས་བྱེད་པར་འགྱུར། །ཆུ་ལྷ་རླུང་ལྷ་ལ་སོགས་པ།།
ལུང་དུ་གྲགས་པ་ཐམས་ཅད་ཀུན། །དོན་གྱིས་འདི་རྣམས་ཡིན་པར་འདུག །ཉམས་ལེན་
ཚད་དུ་སོང་བ་ཡིས། །ཉམས་མྱོང་ཕྱོགས་ཅིག་སྐྱེས་གྱུར་ན། །ཡིད་ཀྱི་གཟུགས་ཅན་དེ་
དག་གིས། །རྣལ་འབྱོར་པ་ཡི་སེམས་མཐོང་ནས། །རང་ལ་གནོད་པའི་བསམ་པ་
འབྱུང་། །མཐུ་དང་ནུས་པ་སྟོབས་རྣམས་ཀྱིས། །རྣལ་འབྱོར་པ་ལ་བར་དུ་གཅོད། །རླུང་
དང་མཁྲིས་པ་བད་ཀན་དག །ཕྱོགས་བཅུ་ཀུན་ཏུ་འཁྲུགས་པར་བྱེད། །ཚེ་དང་སྲོག་གི་
བར་ཆད་ཀྱིས། །ཐར་པ་འཐོབ་ལ་བར་དུ་གཅོད། །དམག་དང་འཐབ་མོ་ཤ་གཉེར་དང༌།།
ཚིག་གམ་ཞིག་གམ་གསོད་བྱེད་པ། །དེ་ཀུན་འབྱུང་པོའི་རྣམ་པར་འགྱུར། །འབྱུང་པོའི་
ཚོགས་རྣམས་དེ་དག་གིས། །བར་ཆད་སྣ་ཚོགས་བྱེད་པ་ལ། །རྣལ་འབྱོར་དབང་ཕྱུག་
བིར་ཝ་བས། །གསུངས་པའི་སྲུང་བའི་འཁོར་ལོ་དང་། །སྔགས་ཟློས་སྔགས་མདུད་ལ་
སོགས་པ། །མན་ངག་གནད་དུ་ཆེ་བ་ཡིན། །གཞན་ཡང་སྟོན་པ་བཅོམ་ལྡན་འདས།།
21



ཙིན་དྷ་མ་ཎིའི་རྩ་བ།
འཇིག་རྟེན་ཁམས་སུ་བྱོན་པའི་ཚེ། །ལག་ན་རྡོ་རྗེ་ལ་སོགས་པས། །རང་རྟགས་སྲོག་གི་
སྙིང་པོ་རྣམས། །ཅི་ལྟར་ཕུལ་བའི་རྟེན་འབྲེལ་དང་། །ཆོ་ག་ཞིབ་མོ་ཐམས་ཅད་ཀུན། །ཕྱི་
རབས་རྣལ་འབྱོར་དོན་ཆེད་དུ། །འཇིག་རྟེན་མགོན་པོས་བཞག་པས་ན། །དེ་དག་ཀུན་
ཀྱང་མཁས་པས་བསྟེན། །བླ་མ་རིན་ཆེན་ཞལ་སྔ་ནས། །བར་ཆད་བསྲུང་བའི་འཁོར་ལོ་
ནི། །གནོད་པར་བྱེད་པ་དེ་དག་གི །སྡུག་བསྔལ་རྒྱུ་འབྲས་བསམས་པ་ལས། །རང་
དབང་མེད་པའི་སྙིང་རྗེ་སྐྱེ། །སྙིང་རྗེ་ཆེན་པོ་ལས་བྱུང་བ། །བྱང་ཆུབ་སེམས་ཀྱི་གོ་ཆ་
བགོས། །བྱང་ཆུབ་སེམས་ལས་བྱུང་བ་ཡི། །ལུས་ངག་ཡིད་གསུམ་དགེ་བ་རྣམས།།
ཁོང་གིས་གཙོ་བོ་བྱས་པ་ཡི། །སེམས་ཅན་བདེ་ཞིང་སྐྱིད་པ་དང་། །བདེ་བས་སྡུག་བསྔལ་
དང་བྲལ་ནས། །བྱང་ཆུབ་འཐོབ་པའི་དོན་དུ་བསྔོ། །ཡང་དང་ཡང་དུ་བཀའ་སྩལ་
གསུང༌། །ཆོས་ཀྱི་རྒྱལ་པོ་རིན་པོ་ཆེ། །འགྲོ་མགོན་དེ་ཡི་བཀའ་སྩལ་ལ། །གཏང་
སྙོམས་ཙམ་དུ་བཞག་ཕངས་པས། །རང་ལ་ལྟོས་པ་མེད་པའི་བློས། །སྙིང་ནས་ནན་ཏན་
ཆེན་པོ་ཡིས། །བདག་གིས་སྨོན་ལམ་འདི་སྐད་བཏབ། །བདག་གིས་དུས་གསུམ་
བསགས་པ་ཡི། །དགེ་བའི་རྩ་བ་མ་ལུས་པས། །ཁྱེད་ལ་སོགས་བའི་སེམས་ཅན་ཀུན།།
བདེ་དང་སྐྱིད་པ་རབ་རྒྱས་ཤིང་། །གནོད་པའི་སྡུག་བསྔལ་དང་བྲལ་ནས། །རྫོགས་པའི་
བྱང་ཆུབ་མཆོག་ཐོབ་ཅེས། །ཡང་དང་ཡང་དུ་སྨོན་ལམ་བཏབ། །བདེན་པའི་སྟོབས་ཀྱང་
འདི་ལྟར་བརྗོད། །སྐྱབས་ཆེན་དཀོན་མཆོག་བདེན་པ་དང་། །རང་བཞིན་རྣམ་པར་དག་པ་
22



ཙིན་དྷ་མ་ཎིའི་རྩ་བ།
ཡི། །ཆོས་ཀྱི་དབྱིངས་ཀྱི་བདེན་པ་དང་། །ལྷ་དང་སྙིང་པོ་སྔགས་དང་ནི། །ཕྱག་རྒྱ་དམ་
ཚིག་བདེན་པ་ཡིས། །འབྱུང་པོ་མ་རུངས་ཁྱོད་ལ་སོགས། །བདུད་ཀྱི་དཀྱིལ་འཁོར་
ཐམས་ཅད་དང་། །འགྲོ་དྲུག་འཁོར་བའི་སེམས་ཅན་རྣམས། །རྟག་ཏུ་བདེ་དང་ལྡན་གྱུར་
ཅིག །སྡུག་བསྔལ་རྒྱ་མཚོ་རབ་སྤངས་ནས། །རྫོགས་པའི་བྱང་ཆུབ་ཐོབ་གྱུར་ཅིག །རང་
སྙིང་དཔང་དུ་གཙུགས་པ་ཡི། །གཡོ་སྒྱུ་མེད་པའི་བསམ་པ་ཡིས། །རྟག་ཏུ་སྨོན་ལམ་རྒྱ་
ཆེན་བཏབ། །བདེན་པའི་སྟོབས་དང་སྨོན་ལམ་སྟོབས། །ལྷག་བསམ་གཡོ་དང་བྲལ་བའི་
སྟོབས། །བསམ་གྱིས་མི་ཁྱབ་སྟོབས་རྣམས་ཀྱིས། །སྨོན་ལམ་འགྲུབ་པ་རྟེན་འབྲེལ་ཏེ།།
ཕན་ཞིང་བདེ་བ་སྐྱེས་གྱུར་ནས། །གནོད་པ་ཤུགས་ཀྱིས་འགག་གམ་སྙམ། །དང་པོའི་
ལས་ཅན་རྣལ་འབྱོར་ལ། །ཕྲ་མོ་བདུད་ཀྱི་བར་ཆད་ལ། །བསྲུང་བའི་འཁོར་ལོ་བསྟན་
པའོ། ༈ །ཉམས་མྱོང་ཆེན་པོར་གྱུར་བ་ཡི། །ལྷན་ཅིག་སྐྱེས་པའི་དྲོད་ཐོབ་ན། །ཆེན་
པོར་གྱུར་པའི་བདུད་རྣམས་ཀྱིས། །བར་དུ་གཅོད་པ་གདོན་མི་ཟ། །ཆེན་པོར་གྱུར་པ་གང་
ཞེ་ན། །ཚངས་པ་གུང་ལང་ཁྱབ་འཇུག་དང་། །བརྒྱ་བྱིན་དབང་ཕྱུག་ཆེན་པོ་རྣམས། །
ལྷན་ཅིག་སྐྱེས་པའི་རྣལ་འབྱོར་ལ། །བར་ཆད་རྣམ་པ་སྣ་ཚོགས་བྱེད། །འདོད་པའི་དབང་
ཕྱུག་སྟོབས་ལྡན་རྣམས། །འཇིག་རྟེན་མི་རྣམས་བསྐུལ་བྱས་ཏེ། །འདོད་པའི་ཡོན་ཏན་སྣ་
ཚོགས་ཀྱིས། །རྣལ་འབྱོར་པ་ལ་བར་ཆད་བྱེད། །གླིང་བཞི་ལེགས་པར་བརྒྱན་གྱུར་
ཅིང་། །རིན་ཆེན་སྣ་བདུན་དབང་ཕྱུག་གཙོ། །ཐོགས་མེད་མཁའ་ལ་འགྲོ་བའི་བླ། །གླིང་
༡༢



ཙིན་དྷ་མ་ཎིའི་རྩ་བ།
བཞིར་གནས་པའི་སེམས་ཅན་རྣམས། །དགེ་བ་བཅུ་ལ་འགོད་པའི་དཔལ། །སྟོབས་ཀྱིས་
འཁོར་ལོ་སྒྱུར་བ་ཡི། །ལོངས་སྤྱོད་ཕུན་སུམ་ཚོགས་པ་ཀུན། །རྣལ་འབྱོར་པ་ལ་སྦྱིན་པ་
ཡིས། །ཐར་པའི་བར་དུ་གཅོད་པར་བྱེད། །སྟོབས་ལྡན་སྤྱི་ཕུད་སྟོང་གི་རྗེ། །ལྷ་དབང་
མིག་སྟོང་ལྡན་པ་པོ། །བདེ་དང་སྐྱིད་པའི་དཔལ་འབར་ཞིང་། །མངོན་ཤེས་རྫུ་འཕྲུལ་
སྟོབས་རྣམས་ལ། །ཆགས་ཐོགས་མེད་པ་ལྷ་ཡི་ལྷ། །ལྷ་མིན་རབ་ཏུ་ཕམ་མཛད་པ།།
ཐོགས་པ་མེད་པའི་རྡོ་རྗེ་ཅན། །དབང་པོ་ཉེ་དབང་ཐམས་ཅད་ཀྱི། །གཙུག་གི་ནོར་བུས་
རབ་ཏུ་བླངས། །རྣམ་པར་རྒྱལ་བའི་ཁང་བཟང་ན། །ཆེ་བའི་ཆེ་ཐབས་ཐམས་ཅད་ཀྱིས།།
ཤིན་ཏུ་ཆེ་བར་གྱུར་པ་ཡི། །དབང་དང་བསོད་ནམས་རྒྱལ་སྲིད་རྣམས། །རྣལ་འབྱོར་པ་
ལ་སྟོབ་པ་ཡིས། །ཐར་པའི་བར་དུ་གཅོད་པར་བྱེད། །སྟོང་གསུམ་མི་མཇེད་ཁམས་ཀྱི་
བདག །ཚངས་པའི་དབང་པོ་གདོང་བཞི་པ། །བྱམས་དང་སྙིང་རྗེའི་ཏིང་འཛིན་གྱིས།།
འགྲོ་རྣམས་བདེ་ལ་འགོད་པའི་དཔལ། །སྟོང་གསུམ་མི་མཇེད་འཇིག་རྟེན་གྱི། །གཟུགས་
སྒྲ་དྲི་རོ་རེག་བྱ་རྣམས། །སྐད་ཅིག་ཅིག་ལ་ཤེས་པ་ཡི། །མངོན་པར་ཤེས་པའི་སྟོབས་
འཆང་བ། །ཚངས་པའི་དབང་པོའི་གོ་འཕང་དང་། །ལོངས་སྤྱོད་བདེ་སྐྱིད་སྟེར་བས་
ཀྱང་། །ཐར་པའི་བར་དུ་གཅོད་པར་བྱེད། །ཤིན་ཏུ་ཞི་བའི་ཏིང་ངེ་འཛིན། །བསམ་གཏན་
སྙོམས་པར་འཇུག་པ་དང༌། །བྱམས་དང་སྙིང་རྗེ་དགའ་བ་དང༌། །བཏང་སྙོམས་ཞི་བདེ་
བསམ་གཏན་དང་། །འཇིག་རྟེན་ཕ་རོལ་ཕྱིན་དྲུག་གིས། །ཐར་པའི་བར་དུ་གཅོད་པར་
24



ཙན་དྷ་མ་ཎིའི་རྩ་བ།
བྱེད། །གཞན་ཡང་མྱོང་རིག་ཏིང་འཛིན་གྱིས། །རྒྱུ་ལམ་འབྲས་བུ་ཐམས་ཅད་ཀྱི། །ཐར་
པའི་བར་དུ་གཅོད་པ་སྟེ། །རང་ཉིད་ཞི་བདེ་འདོད་པའི་བློས། །རྫོགས་པའི་བྱང་ཆུབ་བར་
དུ་གཅོད། །དེ་འདྲའི་བསམ་པ་སྟོན་པ་ཡི། །ཕ་མ་མཁན་པོ་སློབ་དཔོན་དག །བར་དུ་
གཅོད་པའི་བདུད་རྣམས་སུ། །རྫོགས་པའི་སངས་རྒྱས་ཉིད་ཀྱིས་གསུངས། །ཀྱེ་མ་བར་
ཆད་བདུད་རྣམས་ཀྱིས། །གཏན་གྱི་བདེ་བ་འཕྲོག་བྱེད་ཅིང་། །ཁམས་གསུམ་འཁོར་བའི་
གནོད་པ་ཡིས། །དུས་རྣམས་རྒྱུན་ཏུ་གནོད་པ་ཡི། །དགྲ་བགེགས་མ་རུངས་འདི་དག་
ལ། །བདག་ལྟ་ཅི་ལྟར་དགའ་བ་སྐྱེ། །བདུད་ཀྱི་དཀྱིལ་འཁོར་ཕམ་བཞེད་ན། །བྱང་ཆུབ་
མཆོག་གི་ཤིང་དྲུང་དུ། །སྐྱོབ་མཛད་ཤཱཀྱའི་དབང་པོ་ཡིས། །གཉུག་མ་བྱམས་ཆེན་ཏིང་
འཛིན་གྱིས། །མ་ལུས་བདུད་ཀྱི་དཀྱིལ་འཁོར་རྣམས། །བདེ་ཆེན་རབ་ཏུ་མཆོག་ལ་
བཀོད། །ངས་༼ངེད་༽ཀྱང་དེ་ཡི་རྗེས་སུ་བསླབས། །ནུས་པའི་མཐར་ཐུག་བིར་ཝ་པ།།
ལུང་བསྟན་ཐོབ་པའི་འགྲོ་བའི་མགོན། །ཀླུ་སྒྲུབ་སྙིང་པོ་ལ་སོགས་པ། །གྲུབ་ཐོབ་གོང་མ་
རྣམས་ཀྱིས་ཀྱང་། །རྟོགས་པའི་ཡེ་ཤེས་མ་གཏོགས་པ། །ཀུན་རྫོབ་སྲུང་བ་གང་གིས་
ཀྱང་། །ནང་བདུད་ཆེན་པོ་མི་ཐུབ་ཅེས། །བུ་ཅིག་རྣལ་འབྱོར་རྗེས་འཇུག་ལ། །གཅེས་
པའི་འདོད་དྲག་པོ་འབོད། །གོང་མ་རྣམས་ཀྱི་རྗེས་འབྲངས་ནས། །གཉིས་མེད་ཡེ་ཤེས་རྡོ་
རྗེ་ཡིས། །བདེ་གསལ་མི་རྟོག་ལས་སྐྱེས་པའི། །འཇིག་རྟེན་དབང་ཕྱུག་ཆེན་པོ་རྣམས།།
སྡེ་དང་དཔུང་བཅས་གཞོམ་པར་བྱ། །དུས་གསུམ་སངས་རྒྱས་ཐམས་ཅད་ཀྱི། །ཐུགས་



ཅིན་དྷ་མ་ཎིའི་རྩ་བ།
ཉིད་མི་འགྱུར་རྡོ་རྗེ་ཡིས། །བདུད་ཀྱི་དཀྱིལ་འཁོར་བཅོམ་པ་འདི། །ཨེ་མ་ངོ་མཚར་མི་ཆེ་
འམ། །སྤྱིར་ཁམས་གསུམ་འཁོར་བའི་སེམས་ཅན་རྣམས། །སྐྱེ་ཞིང་འཆི་བའི་བདག་པོ་
གཅིག །མི་བཟད་དབང་ཕྱུག་ཆེན་པོ་དེ། །སུས་ཀྱང་ཐུབ་པ་ཡོད་མེད་དོ། །འགྲོ་དྲུག་
འཁོར་བའི་སེམས་ཅན་རྣམས། །བདག་ཉིད་ཆེན་པོའི་ལྟོ་བར་གནས། །ཁམས་གསུམ་
སྲིད་པ་གསུམ་གྱི་བདག །མཐོང་ངམ་ཐོས་སམ་དྲན་པས་ཀྱང་། །རང་གཞན་ཐམས་ཅད་
བརླག་པར་བྱེད། །སེམས་ཅན་ཀུན་གྱི་ཚེ་སྲོག་ལ། །དབང་བྱེད་འཆི་བདག་བདུད་ཀྱི་རྗེ།།
ཅི་ལྟར་བྱས་ན་འདི་ལས་ཐར། །བདག་ཅག་ལྷན་ཅིག་ཚོགས་པ་རྣམས། །གསོད་པའི་
གཤེད་མ་འདི་ཉིད་ཀྱི། །ལག་ནས་ད་རུང་མ་ཐར་ན། །བདག་ཅག་ཅི་ལྟར་དགའ་བར་
གནས། །མི་བཟད་གཤིན་རྗེའི་ལྟོ་བ་འདིར། །རིགས་དྲུག་འཁོར་བའི་སྡུག་བསྔལ་
ལས། །ནམ་ཡང་ཐར་བའི་དུས་མེད་ན། །བདག་ལྟ་ཅི་ལྟར་དགའ་བ་སྐྱེ། །མཐོང་ངམ་
ཐོས་སམ་དྲན་པས་ཀྱང་། །རང་དབང་མེད་པའི་བྲེད་ཤུགས་ཀྱིས། །ཁ་ནས་ཁྲག་དྲོན་
སྐྱག་བྱེད་པ། །གཤིན་རྗེ་བེ་ཅོན་ཐོགས་པ་ཡིས། །བདག་ཉིད་རྟག་ཏུ་བཅོམ་གྱུར་ན།།
བདག་ལྟ་དགའ་བ་ག་ལ་ཐོབ། །ཀྱེ་མ་མི་བཟད་འཆི་བདག་ལས། །འདི་ལས་སྐྱོབ་པར་
བྱེད་པ་ཡི། །བདག་གི་སྐྱབས་སུ་སུ་ཞིག་འགྱུར། །མགོན་པོ་བཅོམ་ལྡན་དེ་བཞིན་
གཤེགས། །ཐུབ་པ་ཆོས་ཀྱི་སྐུ་ཅན་དེ། །བདག་ལ་སྐྱོབ་པའི་ངང་ཚུལ་གྱིས། །སྐྱབས་
ཆེན་བླ་མ་དམ་པར་སྣང༌། །རྡོ་རྗེ་འཛིན་པ་དེ་ཉིད་ལས། །རྡོ་རྗེ་འཛིན་པའི་འདུ་ཤེས་
26



ཙིན་དྷ་མ་ཎིའི་རྩ་བ།
ཀྱིས། །བདག་དང་སེམས་ཅན་ཐམས་ཅད་ཀུན། །འཆི་བདག་ཆུ་སྲིན་ཆེན་པོ་ལས།།
ཐར་པར་འདོད་བའི་བློ་གྲོས་ཀྱིས། །སྐྱབས་ཆེན་འདི་ལ་རབ་བཏུད་དེ། །བདག་དང་
བདག་ཏུ་འཛིན་པ་ཡི། །གཅེས་པའི་ལུས་སྲོག་ཐམས་ཅད་ཀྱིས། །རྡོ་རྗེ་འཛིན་པ་མཆོད་
གྱུར་ནས། །གཡོ་སྒྲ་སྤངས་པའི་བསམ་པ་ཡིས། །རྡོ་རྗེ་འཆང་དབང་ཆེན་པོ་ལ། །སྙིང་
ནས་ངེས་པར་སྐྱབས་སུ་སོང་། །དེ་ནས་དཔལ་ལྡན་རྡོ་རྗེ་འཆང༌། །དཔའ་བོ་ཁམས་
གསུམ་ལས་རྒྱལ་བ། །འཇིགས་བྱེད་ཁམས་གསུམ་འཇིགས་མཛད་པས། །གཉིས་སུ་
མེད་པའི་རྡོ་རྗེ་ཡིས། །བདག་ཏུ་འཛིན་པའི་མ་རིག་པ། །མི་བཟད་འཆི་བདག་གཤིན་རྗེ་
ཡི། །སྤྱི་བོར་རྣམ་པར་བསྣུན་ནས་བསད། །འཆི་བདག་གཤིན་རྗེ་བསད་པ་ཡིས། །འགྲོ་
དྲུག་འཁོར་བའི་སེམས་ཅན་རྣམས། །ཁམས་གསུམ་འཁོར་བའི་སྡུག་བསྔལ་ལས།།
ཐར་ནས་བདེ་བ་ཆེན་པོའི་སྐུ། །ཁམས་གསུམ་ལས་རྒྱལ་ཆོས་རྗེར་འགྱུར། །འཆི་བདག་
གཤིན་རྗེ་ཆེན་པོ་དེ། །བསད་པའི་ཤ་རུས་ཕུང་པོ་ནི། །འོག་མིན་ཆོས་ཀྱི་ཕོ་བྲང་དུ། །རྣམ་
པར་སྣང་མཛད་ཆེན་པོར་འགྱུར། །ལྷུན་གྱིས་གྲུབ་པའི་བདག་ཉིད་འདིས། །ཁམས་
གསུམ་འཁོར་བའི་སེམས་ཅན་རྣམས། །རྩོལ་སྒྲུབ་མེད་པའི་ངང་ཚུལ་གྱིས། །བདེ་ཆེན་
བྱང་ཆུབ་མཆོག་ལ་འགོད། །སྐུ་ཡི་དཀྱིལ་འཁོར་དེ་ཉིད་ལ། །དུས་གསུམ་སངས་རྒྱས་
སྤྲིན་ཚོགས་འཁྲིགས། །དུས་གསུམ་མཁྱེན་པའི་ཡེ་ཤེས་ཅན། །སྐྱོབ་མཛད་འགྲོ་བའི་
མགོན་པོར་འགྱུར་། །བླ་མ་དམ་པར་མོས་གུས་ཀྱིས། །བདག་འཛིན་བསད་པའི་ལག་



ཅིན་དྷ་མ་ཎིའི་རྩ་བ།
རྗེས་འདི། །ཨེ་མ་ངོ་མཚར་མི་ཆེའམ། །མདོར་ན་རྣལ་འབྱོར་པ་རྣམས་ཀྱིས། །སངས་
རྒྱས་ཐོབ་པར་བྱེད་པ་ལ། །བར་དུ་གཅོད་པ་རྣམ་པ་བཞིས། །བདག་རྐྱེན་གཞན་རྐྱེན་གང་
ཡིན་ཡང་། །བྱང་ཆུབ་བར་དུ་གཅོད་པར་བྱེད། །སྡུག་བསྔལ་ཕུང་པོ་བདུད་ཆེན་ནི།།
སངས་རྒྱས་སྐུ་གསུམ་བདག་ཉིད་ཅན། །མཚན་དང་དཔེ་བྱད་འབར་བ་དེར། །བསྒོམས་
ཤིང་བརྟན་པ་ཐོབ་པས་འདག །ཆགས་སྡང་ཉོན་མོངས་ཐམས་ཅད་ཀུན། །སྡོམ་པ་གསུམ་
གྱིས་རིམ་གྱིས་སྤོང། །ཕྱི་རོལ་བདུད་ཀྱི་བར་ཆད་ནི། །བྱང་ཆུབ་སེམས་ཀྱི་སྦྱོར་བས་
སྤོང། །མི་བཟད་འཆི་བདག་གཤིན་རྗེ་ཡང་། །བླ་མ་དམ་པའི་མོས་གུས་ཀྱིས། །འོད་
གསལ་ཐོབ་ནས་རང་སར་དག །ལམ་གྱི་གེགས་སེལ་བསྟན་ནས་ཀྱང་། །འབྲས་བུའི་
གེགས་སེལ་བསྟན་པ་ནི། །རྒྱུ་ཡི་རྟེན་འབྲེལ་ཚོགས་པ་ལས། །འབྲས་བུ་ཕུན་སུམ་
ཚོགས་པ་འབྱུང་། །རྒྱུ་ཡི་རྟེན་འབྲེལ་མ་ཚང་ན། །འབྲས་བུའི་གེགས་སུ་གྱུར་བས་ན།།
འབྲས་བུའི་གེགས་སེལ་བསྟན་པར་བྱ། །ཐུབ་པ་སྐུ་གསུམ་བདག་ཉིད་ནི། །ཚོགས་
གཉིས་རྫོགས་པའི་འབྲས་བུ་སྟེ། །བདག་གི་རྐྱེན་དང་གཞན་གྱི་རྐྱེན། །གཉིས་ཀའི་རྐྱེན་
ལས་གྲུབ་པ་སྟེ། །དེ་ཡང་དང་པོར་བདག་རྐྱེན་ནི། །ཀུ་སུ་ལུ་ཡི་གཞུང་ལུགས་ཀྱིས།།
འཁོར་འདས་གཟུང་ཡུལ་ཐམས་ཅད་ལ། །མཐོ་དམན་གྲུབ་མཐའ་ཐམས་ཅད་དུ།།
རྟོགས་མཁན་རང་གི་རིག་པ་སྟེ། །དང་པོར་རང་གི་རིག་པ་འདི། །སྤྲོས་པའི་མཐའ་དང་
བྲལ་བར་རྟོགས། །དེ་ཉིད་གོམས་པའི་ངང་ཤུགས་ཀྱིས། །འཁོར་དང་མྱ་ངན་འདས་པའི་
28



ཅིན་དྷ་མ་ཎིའི་རྩ་བ།
ཆོས། །གཉིས་ཀྱིས་བསྡུས་པ་ཐམས་ཅད་ཀུན། །རང་གི་གཤིས་ལས་མི་འདའ་བ།།
སྤྲོས་མེད་ལྷན་ཅིག་སྐྱེས་པར་རྟོགས། །གཉིས་མེད་ཡེ་ཤེས་དེ་ཉིད་ནི། །མཉམ་རྗེས་
གཉིས་སྣང་རྣམ་པར་དག །གདོད་ནས་ཞི་ཞིང་མ་སྐྱེས་པ། །ལྷུན་གྱིས་གྲུབ་པ་ཉིད་དུ་
གནས། །ལྷུན་གྲུབ་རྒྱུན་ཆད་མེད་པ་དེ། །འཁོར་དང་མྱ་ངན་འདས་པའི་གཤིས། །ཐུབ་
པའི་བདེ་ཆེན་ཆོས་སྐུ་ཡིན། །ཐམས་ཅད་ཆོས་སྐུར་གཅིག་གྱུར་བས། །ཆོས་སྐུ་བདག་གི་
རྐྱེན་ཅེས་བྱ། །གཞན་གྱི་རྐྱེན་ལ་ལྟོས་པ་ནི། །ཀུན་རྫོབ་རྟེན་འབྲེལ་ཆེ་བ་སྟེ། །སེམས་
ཅན་ནམ་མཁའ་མཉམ་པ་ལ། །སྙིང་རྗེ་ཆེན་པོ་རབ་སྐྱེས་ནས། །བྱང་ཆུབ་མཆོག་ཏུ་
སེམས་བསྐྱེད་དེ། །བྱང་ཆུབ་སེམས་དཔའི་བརྩོན་འགྲུས་ཀྱིས། །ས་བཅུ་སེམས་ཅན་དོན་
ཏུ་སྦྱངས། །གཉིས་ཀའི་རྐྱེན་ལ་ལྟོས་པ་ནི། །བདག་གི་ལུས་ངག་ཡིད་གསུམ་དང་།།
ཁམས་གསུམ་སེམས་ཅན་མ་ལུས་ཀུན། །རྟོགས་རྒྱུ་གཟུང་འཛིན་དེ་ཉིད་ལ། །སྙིང་རྗེའི་
ཡུལ་ཡང་དེ་ཉིད་དེ། །རྟོགས་པའི་ཡེ་ཤེས་ན་འཕོས་པས། །སྦྱང་གཞི་ལུས་ངག་ཡིད་
གསུམ་རྣམས། །སྦྱངས་ཤིང་དག་པ་དེ་བཞིན་དུ། །ལུས་ངག་ཡིད་གསུམ་རྣམ་དག་
པའི། །ཡོན་ཏན་བྱེ་བ་མང་པོ་རྣམས། །ན་འཕོས་གོང་དུ་སྟོབས་འཕེལ་བ། །གཞན་རྐྱེན་
སྙིང་རྗེའི་རྟེན་འབྲེལ་གྱིས། །འགྲོ་བ་རབ་ཏུ་སྨིན་པར་མཛད། །རྟོགས་པའི་ཆོས་ཉིད་འོད་
གསལ་གྱིས། །ལུས་ངག་ཡིད་གསུམ་རབ་སྦྱངས་ནས། །ཤིང་ཟད་མེ་ཟད་ཅི་བཞིན་དུ།།
ཆོས་སྐུ་སྩོལ་སྒྲུབ་མེད་པར་གནས། །ལུས་ངག་ཡིད་གསུམ་རྣམ་དག་པས། །དག་པ་



ཙན་དྷ་མ་ཎིའི་རྩ་བ།
ས
མཐར་ཕྱིན་ཡོན་ཏན་སྐུ། །ལུས་ཉིད་རབ་ཏུ་དག་པ་ལས། །ཐུབ་པ་སུམ་ཅུ་རྩ་གཉིས་
མཚན། །དཔེ་བྱད་བཟང་པོས་རབ་སྤྲས་པ། །ཞིང་རྣམས་ཀུན་ལ་བཞུགས་པའོ། །ངག་
རྣམས་སྦྱངས་པ་རྣམ་དག་པ། །དག་པའི་ཡོན་ཏན་དེ་ཉིད་ཀྱིས། །ཐུབ་པའི་གསུང་གཅིག་
ཡན་ལག་ལ། །སྒྲ་སྐད་རྒྱ་མཚོ་རབ་ཕྱེ་བས། །སེམས་ཅན་ཐམས་ཅད་སྨིན་པར་མཛད།།
ཐུགས་ཉིད་སྦྱངས་པ་རྣམ་དག་པས། །དག་པའི་ཡོན་ཏན་དེ་ཉིད་ནི། །དུས་གསུམ་མཁྱེན་
པའི་ཡེ་ཤེས་ཏེ། །བྲལ་བའི་ཡོན་ཏན་སུམ་ཅུ་གཉིས། །དེ་ལྟར་ཐུབ་པའི་སྐུ་གསུང་ཐུག།།
སེམས་ཅན་དོན་དུ་རབ་སྦྱངས་པས། །སངས་རྒྱས་ཆོས་སྐུ་རྣམ་དག་ནི། །མ་ལུས་
སེམས་ཅན་ཁམས་རྣམས་ལ། །སྐུ་གསུང་ཐུགས་ཀྱི་རྣམ་པར་སྣང་། །ཆོས་སྐུ་བདེ་བ་
ཆེན་པོ་ནི། །གཟུང་འཛིན་སྤྲོས་པའི་མཐའ་ལས་འདས། །མཐའ་བྲལ་འོད་གསལ་ཆེན་པོ་
ཡིས། །ལུས་ངག་ཡིད་གསུམ་རྣམ་དག་པ། །བྱང་ཆུབ་སེམས་ཀྱི་རྒྱུ་བྱས་པས། །སྐྱེ་
མེད་འོད་གསལ་ཆོས་སྐུ་དེ། །རང་བཞིན་དབྱེ་བ་མེད་པ་ཡིས། །སེམས་ཅན་ཁམས་
རྣམས་ཐམས་ཅད་ལ། །སྐུ་གསུང་ཐུགས་ཀྱི་འཁོར་ལོ་སྣང་། །འོད་གསལ་དབྱིངས་ལ་ཐ་
དད་མེད། །སྐུ་གསུམ་རྒྱུ་ལམ་འབྲས་བུ་ཡི། །གེགས་དང་བར་ཆད་བྲལ་བ་འདི། །ཨེ་
མ་ངོ་མཚར་མི་ཆེའམ། །མགོན་པོ་ཕག་མོ་གྲུ་པའི་གོངས་པ་དྲི་མེད་པ། །ཉི་མའི་དཀྱིལ་
འཁོར་ལྟ་བུ་སྐྱོན་མེད་འོད་གསལ་བ། །མི་ཤེས་མུན་སེལ་འཇིག་རྟེན་སྒྲོན་མེ་གསལ་བྱེད་
འདི། །བསགས་པ་རབ་ཏུ་གྱུར་པའི་གང་ཟག་བློ་གྲོས་ཅན། །ཚེ་འདིར་ལྟོས་པ་རབ་བཅད་
30



ཙན་དྷ་མ་ཎིའི་རྩ་བ།
ལྷག་པའི་བསམ་པ་ཡིས། །བླ་མ་དམ་པའི་ཞབས་ལ་ཡུན་རིང་གཏུགས་གྱུར་ནས།།
སྒྲུབ་བ་སྙིང་པོར་བྱེད་ཅིང་དབེན་པ་ལ་དགའ་བས། །ཚེ་འདིར་མཆོག་གི་དངོས་གྲུབ་ཐོབ་
པར་འདོད་པ་ལ། །དབང་གི་རྒྱལ་པོ་ནོར་བུ་རིན་ཆེན་ཇི་ལྟ་བར། །བླ་མ་དམ་པའི་གསུང་
འདི་ཉེ་བར་མཁོ་བར་གནས། །དོན་གྱི་སྙིང་པོ་ཡི་གེར་བྲིས་པས་ཚིག་གི་རྒྱུད་པར་སོང་
གྱུར་ན། །བླ་མ་དཔའ་བོ་མཁའ་འགྲོའི་ཚོགས་དང་དམ་པ་རྣམས་ལ་བཟོད་པར་གསོལ།།
བླ་མ་དམ་པའི་ཐུགས་ཀྱི་དགོངས་པ་དྲི་མེད་པ། །འགྲོ་ལ་ཕན་པར་དགོངས་པ་བརྩེ་བའི་
བདག་ཉིད་ཅན། །ཐུགས་ཀྱི་དགོངས་པ་རྫོགས་ཕྱིར་ཡི་གེར་བཀོད་པ་ཡིས། །བླ་མ་དམ་
པའི་ཐུགས་དགོངས་ཡོངས་སུ་རྫོགས་པར་ཤོག ཅིན་དྷ་མ་ཎི་རིན་པོ་ཆེ་འབར་བའི་འཕྲེང་
བ་རྫོགས་སོ།
31



ཙིན་དྷ་མ་ཎི་རཏྟ་ཛྭ་ལ་མ་ལེ།
༄༅།
།ཙིན་དྷ་མ་ཎི་རིན་པོ་ཆེ་འབར་བའི་ཕྲེང་བའི་འགྲེལ་པ་ཞེས་བྱ་བ་
བཞུགས་སོ། །
༄༅། །འཇིག་རྟེན་གསུམ་མགོན་བྱང་ཆུབ་སེམས་ཀྱི་རང་བཞིན་སྐུ། །ལྷུན་གྱིས་
གྲུབ་ཅིང་འགྱུར་བ་མེད་པའི་ཡོན་ཏན་གྱིས། །བདུད་བཞིའི་སྟོབས་འཇོམས་ཐུབ་པ་བླ་མ་
མཆོག་ཉིད་ལ། །གུས་པས་ཕྱག་འཚལ་རྟག་ཏུ་སྐྱབས་སུ་ཉེ་བར་མཆི། །རྡོ་རྗེ་འཆང་ཆེན་
བླ་མ་ཡིས། །རྒྱུད་དང་མན་ངག་ཐམས་ཅད་དུ། །བྱང་ཆུབ་སེམས་དང་ཡི་དམ་ལྷ། བླ་
མ་ཕྱག་རྒྱ་ཆེན་པོ་དང་། །བསྔོ་བའི་གནད་དང་བཅས་པ་ལྔར། །ཐེག་པ་ཆེན་པོ་ཐམས་ཅད་
འདུས། །ལེགས་པར་བཤད་པ་མཉན་པར་གྱིས། །མཉན་ནས་ཉམས་སུ་བླང་བར་བྱ།
༈ །དེ་ལ་དང་པོ་དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོར་གྱུར་པ་བླ་མ་
རིན་པོ་ཆེའི་ཞལ་སྔ་ནས། ཆོས་རྗེ་ཆོས་ཀྱི་རྒྱལ་པོ་རིན་པོ་ཆེས། ཤིན་ཏུ་རྒྱས་པའི་མདོ་སྡེ་
དང་རྒྱུད་སྡེ་ཐམས་ཅད་ཀྱི་དོན། རྫོགས་པའི་སངས་རྒྱས་ཀྱི་རྒྱུ་ཚོགས་མ་ཚང་བ་མེད་པ་
ཞིག་གཞུང་ཤོ་ལོ་ཀ་ཉིས་བརྒྱ་དང་བདུན་ཅུ་དོན་བདུན་གྱི་ཚད་དུ་གྱུར་པ། ཐེག་པ་ཆེན་པོའི་
བསྟན་བཅོས་འདི་ཞལ་འདོན་དུ་མཛད་དོ། །ཞེས་བྱ་བ་ནི་གང་བཤད་པར་བྱ་བའི་ཆོས་ངོས་
བཟུང་བ་ཡིན་ནོ། །ཞེས་གསུངས།
དེ་ལྟ་བུའི་གཞུང་འདི་རྣམ་པར་བཤད་ན། སྤྱི་དོན་གསུམ་གྱིས་ཤེས་པར་བྱ་སྟེ།
མཆོད་པར་བརྗོད་ཅིང་བཤད་པར་དམ་བཅའ་བ་དང༌། དགོས་འབྲེལ་དང་གསུམ་གྱིས་ཀླད་
ཀྱི་དོན་དང་། གཞུང་གི་དོན་དང་། མཇུག་གི་དོན་ཏོ། །



མཆོད་བརྗོད་དགོས་འབྲེལ།
དེ་ལ་དང་པོ་ཀླད་ཀྱི་དོན་ནི། ཚིགས་སུ་བཅད་པ་གཉིས་ཏེ། འདི་ལ་ཡང་ཆོས་ཀྱི་
རྗེས་དངོས་སུ་བརྗོད་པའི་དོན་དང་། ཤུགས་ལ་བསྟན་པ་གཉིས་ལས། གཞུང་འདིས་དོན་
གསུམ་བརྗོད་དེ། དང་པོའི་དབང་དུ་བྱས་ནས་དངོས་སུ་མཆོད་པར་བརྗོད་པའོ། །
གཉིས་པ་ཤུགས་ལ་བསྟན་པ་ནི་བཤད་པར་དམ་བཅའ་བ་དང༌། དགོས་འབྲེལ་
བསྟན་པའོ། །བཤད་པར་དམ་བཅའ་བ་ནི་བཤད་རྒྱུད་ལྟ་བུ་ཆོས་རྗེ་དེ་ཉིད་ཀྱི་གསུང་། རྡོ་
རྗེའི་རི་ཞེས་བྱ་བའི་བསྟན་བཅོས་ནས་འདིར་མ་ཚང་བ་ཁ་བསྐང་བའོ། །དེ་ལྟར་དོན་
གཉིས་པོའི་གཞུང་འདི་དགོས་པ་དང་བསྡུས་པ་དང་། ཚིག་གི་དོན་གསུམ་གྱིས་བཤད་པ་
ལ། རེ་ཞིག་བསྟན་བཅོས་ཀྱི་ཀླད་དུ་བླ་མ་དཀོན་མཆོག་ལ་མཆོད་པར་བརྗོད་པའི་དགོས་
པ་ནི་རྣམ་པ་གསུམ་སྟེ། མཆོད་པ་བྱས་པ་ཉིད་དང་། ཀླད་དུ་བྱས་པ་དང༌། ཡི་གེར་
བཀོད་པའི་དགོས་པའོ། །
དང་པོ་ནི་ཡུལ་ཁྱད་པར་དུ་འཕགས་པ་ལ། བསམ་པ་དང་བས་ཡོན་ཏན་རྗེས་སུ་
བརྗོད་པའི་འདུད་པ་ལས་ཚེ་འདི་ལ་མཐོང་བ་དང་། ཚེ་གཞན་ལ་མ་མཐོང་བའི་གནས་
སྐབས་དང་། མཐར་ཐུག་གི་ཕན་ཡོན་འབྱུང་བས་བསོད་ནམས་ཐོབ་པའོ། །
གཉིས་པ་ཀླད་དུ་བྱས་པ་ནི་སྐྱེ་བོ་དམ་པ་དག་རྩོམ་པའི་སྔོན་དུ་སྟོན་པ་ལ་མཆོད་པར་
བརྗོད་པ་ལྟར། འདིར་ཡང་དེའི་ཚུལ་ཉིད་དང་། བཀྲ་ཤིས་པས་བྱ་བ་མཐར་ཕྱིན་པ་སྟེ།
བསོད་ནམས་མ་ཡིན་པ་ཞི་བས་དེའི་འབྲས་བུ་མི་འབྱུང་བའོ། །
གསུམ་པ་ནི་ཡི་གེ་གཞན་ལ་བསྟན་པའི་དོན་ཏོ། །དེ་ལ་གཞན་གྱིས་དམ་པའི་སྤྱོད་
པ་མཐོང་བ་ལས། རིགས་དཔོག་པས་རྩོམ་པ་པོ་ཉིད་སྐྱེས་བུ་དམ་པར་བསྟན་པ་དང་།



ཅིན་ངྷ་མ་ཎི་རཏྟ་ཛྭ་ལ་མ་ལེ།
མཆོད་བརྗོད་སྔོན་དུ་སོང་བའི་ལས་བཟང་པོར་གྲགས་པས། བསྟན་བཅོས་གྱ་ནོམ་པར་
བསྟན་པ་དང༌། འདི་ལ་འཇུག་པ་རྣམས་ཀྱང་མཆོད་བརྗོད་འདི་བྱས་ཤིང་འཇུག་པ་ནི་ཕྱི་
ནང་གི་མི་མཐུན་པ་ཞི་ནས་བྱ་བ་མཐར་ཕྱིན་པས་བཀྲ་ཤིས་པ་དང༌། གཞན་དག་རྩོམ་པ་པོ་
ལས་ཚུལ་བསླབ་པ་དང༌། མཆོད་བརྗོད་འདི་མཐོང་བ་དང་འདོན་པའི་བསོད་ནམས་བསྟན་
པས་གདུལ་བྱ་རྗེས་སུ་གཟུང་བའོ། །དེ་ལྟར་ན་དོན་དུ་གཉེར་བྱ་གཞུང་གིས་ཐོབ་པའི་
དགོས་པ་ནི་རྣམ་པ་ལྟར་འཐད་ལ། རྩོམ་པ་པོའི་ཐུགས་དགོངས་ནི་འདིར་ཤེས་པར་དཀའ་
བས། གང་ཡང་རུང་བའང་སྲིད་དོ། །
གཉིས་པ་བཤད་པར་དམ་བཅའ་བའི་དགོས་པ་ནི། སྐྱེ་བོ་དམ་པ་རྣམས་ནི་ཁ་འོག་ཏུ་
ལུས་ཆུད་པའི་ཚུལ་གྱིས། ལུས་དང་སྲོག་ལ་ཐུག་ཀྱང་དམ་བཅས་པའི་ཁུར་མི་འདོར་བས་
བྱ་བ་མཐར་ཕྱིན་པར་འགྱུར་བའོ། །ད་ནི་བཤད་པ་ཟོར་ཡང་བར་བྱ་བའི་ཕྱིར་དེ་དག་གི་
བསྡུས་པའི་དོན་གྱིས་ཚིག་བཤད་པར་བྱ་སྟེ། དེ་ལ། མཆོད་པར་བརྗོད་པ་ནི། དང་པོའི་
ཚིགས་སུ་བཅད་པ་གཅིག་སྟེ། གཞུང་དུ་གཟིགས་དང་། ཚེ་འདི། ཞེས་པ་ནས། འདུད།
ཡན་ཆད་དོ། །འདི་ཡི་བསྡུས་པའི་དོན་ནི། གང་གིས་གང་ལ་ཇི་ལྟར་འདུད་པའོ། །དེ་ལ་
གང་གིས་འདུད་པ་པོ་ནི། བསྟན་བཅོས་རྩོམ་པ་པོར་དོན་གྱིས་ཤེས་པར་བྱ་སྟེ། ཆོས་རྗེ་
ཉིད་དོ། །གང་ལ་འདུད་པའི་ཡུལ་ནི་རྩ་བ་དང་བརྒྱུད་པའི་བླ་མ་ལའོ། །ཇི་ལྟར་ན་ལུས་
གུས་པ། ངག་བསྟོད་པ། ཡིད་དང་བ་གསུམ་གྱིས་འདུད་པའོ། །དེ་ལ་ཚིག་གི་དོན་ནི།
ཚེ་འདི་ཡི་རྣམ་རྟོག་ཐམས་ཅད་ཀྱིས་རང་གཞན་སླ་བར་བྱེད་པ་ཡིན། ཐར་པའི་སྲོག་



མཆོད་བརྗོད་དགོས་འབྲེལ།
--
---
གཅོད་པའི་གཤེད་མ་དངོས་ཡིན། འཁོར་བ་སྡུག་བསྔལ་གྱི་རྒྱ་མཚོ་ཡིན་ཏེ། དེ་
ཡང་། རྣམ་རྟོག་མ་རིག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་
ཏིང་འཛིན་ལ་གནས་ན། །མཁའ་བཞིན་བྱེད་པ་མེད་པར་མངོན། །ཞེས་པས། བདག་
མེད་རྣམ་པ་གཉིས་ལས་ཉན་ཐོས་ཀྱིས་གང་ཟག་གི་བདག་མེད་རྟོགས། རང་སངས་རྒྱས་
ཀྱིས་ཆོས་ཀྱི་བདག་མེད་ཕྱེད་རྟོགས་པའི་དབང་དུ་བྱས་པས། གཟུང་བ་རྟོགས་པ་འཛིན་པ་
མ་རྟོགས་པར། བཅོམ་ལྡན་འདས་མགོན་པོས། གཟུང་དོན་རྟོག་པ་སྤང་ཕྱིར་དང་། །
འཛིན་པ་མེད་སྤོང་ཕྱིར་ན་དེ། །ཞེས་གསུངས་པ་དང་། སློབ་དཔོན་འཕགས་པ་ཡབ་སྲས་
ཀྱིས། གཟུང་བ་མེད་ན་དེར་འཛིན་པ་ཡང་མེད་པར་གསུངས་པ་གཉིས། ཇི་ལྟར་ལགས་
ཞུས་པས། ཆོས་རྗེའི་ཞལ་ནས་བདག་མེད་གཉིས་པོ་དེ་གཞུང་བཤད་མཁན་པོ་རྣམས་
ཀྱིས་ཕུང་པོ་ལ་རྟག་པར་འཛིན་པ་གང་ཟག་གི་བདག་མེད་དང་། མི་རྟག་པར་འཛིན་པ་
ཆོས་ཀྱི་བདག་མེད་དུ་འདོད་པ་ཡང་ཡོད་པར་སྣང་སྟེ། བཅོམ་ལྡན་འདས་ཀྱིས་གཟུགས་
རྟག་ཅེས་བགྱི་བར་མཚན་མ་ལ་སྤྱོད་པ་དང་། དེ་བཞིན་དུ་ཞི་བ་དང་མ་ཞི་བར་སྤྱོད་ན་
མཚན་མ་ལ་སྤྱོད་ལ། མཚན་མ་ལ་སྤྱོད་པ་དེས་ཁམས་གསུམ་དུ་༼འདྲ་༽བར་
གསུངས་པས། མདོར་ན་ཕུང་པོ་ལྔ་དང་། ཁམས་དང་། སྐྱེ་མཆེད་ལ་སོགས་པ་ཚེ་འདི་
ཡི་རྣམ་རྟོག་རྣམས་བསྒྱུར་དགོས། གང་དུ་བསྒྱུར་ན། གང་ཟག་གི་བདག་མེད། ཆོས་ཀྱི་
བདག་མེད་དུ་བསྒྱུར། དུག་ལྔའི་རྣམ་རྟོག་ཡེ་ཤེས་ལྔར་བསྒྱུར། མདོར་ན་མཉམ་པ་
ཉིད་སྤྲོས་པ་ཐམས་ཅད་ཀྱི་མཐའ་དང་བྲལ་བའི་ཆོས་སྐུ་བདེ་བ་ཆེན་པོར་བསྒྱུར་བར་



ཙན་དྷ་མ་ཎི་རཏྣ་ཛྭ་ལ་མ་ལེ།
་་་་་་
-----
མཛད་ཅིང་། བདག་གཞན་གཉིས་སུ་འཛིན་པ་དང་། འཁོར་འདས་གཉིས་སུ་འཛིན་
པའི་གཉིས་འཛིན་གྱི་ནམ་མཁའི་མདུད་པ་དང་འདྲ་བ་ཐམས་ཅད་གཅོད་པར་
བྱེད་པའི་སྐྱབས་དང་དཔུང་གཉེན་གཅིག་པུ་དེ་བླ་མ་ཡིན། དེས་ཕུང་པོའི་བདུད་དང་།
ཉོན་མོངས་པའི་བདུད་དང་། ལྷ་ཡི་བུའི་བདུད་དང༌། འཆི་བདག་གི་བདུད་དང་བཞིའི་
སྟོབས་རྣམས་འཇོམས་པར་མཛད་པའི་དཔའ་བོ་རྩ་བའི་བླ་མ་རྗེ་ཕག་མོ་གྲུ་པ་
དང་། བརྒྱུད་པའི་བླ་མ་དམ་པ་རྣམས་ལ་འདུད་པའོ། །
བཤད་པར་དམ་བཅའ་བ་ནི། རྡོ་རྗེ་རིའི་བསྟན་བཅོས་ནས། ཐུབ་པ་ཆེན་པོ་ཉི་མའི་
དཀྱིལ་འཁོར་ལྷམ་མེ་ལྷང་ངེ་བས། །འཁོར་བའི་མི་ཤེས་གཏི་མུག་མུན་པ་སེལ་ཞིང་སྣང་
བ་གྲུབ། །དཔལ་ལྡན་བླ་མ་དམ་པ་མཐོང་བས་མི་ཤེས་མུན་པ་སེལ། །བླ་མ་དམ་པའི་
གསུང་འདི་ཅུང་ཟད་རྗེས་འཇུག་བུ་ལ་གདམས། །ཞེས་ཤོ་ལོ་ཀ་གཅིག་གི་བསྡུས་དོན་
ཡང་གང་བཤད་བྱའི་དངོས་པོ་དང་། ཁས་བླང་བ་དང་། གང་ལ་གདམས་པ་གསུམ་
ལས། དང་པོ་ནི་ ཐུབ་པ། ཞེས་ནས། གསུང་ འདི་ཡན་ཆད་དོ། །
གཉིས་པ་ནི་ཆོས་རྗེའི་ཞལ་སྔ་ནས། ཙིན་དྷ་མ་ཎི་འདི་ངའི་སྐུ་ཚབ་ཡིན། འདི་ལ་
ཚོགས་པ་སྐྱོང་དུ་འཇུག་པ་ཡིན་གསུངས་སོ། ། །
གསུམ་པ་ནི་གསུང་དེའི་ཡི་གེ་ཅུང་ཟད་རྗེས་འཇུག་བུ་ལ་གདམས་པའོ། །ཚིག་གི་



མཆོད་བརྗོད་དགོས་འབྲེལ།
དོན་ནི་སངས་རྒྱས་བཅོམ་ལྡན་འདས་ཐུབ་པ་ཆེན་པོ་འདི་ཉི་མའི་དཀྱིལ་འཁོར་ལྟ་བུ་འཁོར་
འདས་ཀྱི་ཆོས་ཐམས་ཅད་སྐྱེ་བ་མེད་པར་རྟོགས་པས། ཆོས་དེ་ལྟ་བུ་རྣམས་ལ་བདག་ཏུ་
འཛིན་པ་སྤངས་པས། དེ་གཟུང་དོན་རྟོག་པ་སྤངས་པ་ཡིན་ལ། འཛིན་པ་མི་སྤོང་བ་དེ་ཕྱི་
གཟུང་བའི་ཡུལ་སྐྱེ་བ་མེད་པར་ཤེས་ཀྱང་དེ་ཉིད་ལ་དྲན་པ་རྒྱུན་བརྟན་པའམ་གོམས་སུ་
འཇུག་པར་བྱེད་པ་ལ་ཟེར། དེ་རང་སངས་རྒྱས་དང་། ས་བདུན་པ་མན་ཆད་ཀྱིས་མི་སྤོང་
བས་ན་ཆོས་ཀྱི་བདག་མེད་ཕྱེད་མ་རྟོགས་པ་ཡིན་ཏེ། ས་བརྒྱད་པར་འཛིན་པ་དེ་ཉིད་ཇི་
བཞིན་དུ་རྟོགས་པས་འཛིན་པ་དེ་ཉིད་འཛིན་མེད་དུ་གྱུར་པས་ཆོས་ཀྱི་བདག་མེད་རྟོགས་པ་
ཡིན་ཏེ། ཆོས་བྱ་བ་བྱང་ཆུབ་ཀྱི་ཕྱོགས་ཀྱི་ཆོས་ལ་སོགས་པ་མཚན་ཉིད་འཛིན་པའི་ཆོས་
ཐམས་ཅད། མཚན་ཉིད་མེད་པའམ་མཉམ་པ་ཉིད་དུ་རྟོགས་པ་ཡིན་ཏེ། མཚན་ཉིད་མེད་
པ། མ་སྐྱེས་པ། མ་འགགས་པ་ལ་སོགས་པ། གསུངས་པས་དེ་བཞིན་དུ་གོ་བར་བྱ་
གསུངས། དེས་ན་འཇིག་རྟེན་དུ་ལྷམ་མེ་ལྷན་ནེ་ལྷང་ངེ་བ་ལྟར་ལྷག་གེར་ཤར་བས།
འཁོར་བའི་མི་ཤེས་པ་གཏི་མུག་གི་མུན་པ་སེལ་ཞིང་། སྐུ་གསུང་ཐུགས་མི་ཟད་པ་རྒྱན་གྱི་
འཁོར་ལོའི་སྣང་བ་གྲུབ་པའོ། །དཔེ་དེ་བཞིན་དུ་འཁོར་འདས་གཉིས་ཀྱི་དཔལ་དང་ལྡན་
པའི་བླ་མ་དམ་པ་མཐོང་བས། མི་ཤེས་པའི་མུན་པ་སེལ། དེ་ལྟ་བུའི་བླ་མ་དམ་པའི་
གསུང་ཚང་ལ་མ་ནོར་བ་རྫོགས་པ། སྐུ་ཆེ་བ་འདིའི་གསུང་གི་ཡི་གེ་ཅུང་ཟད་རྗེས་འཇུག་
བུ་ལ་གདམས་པའོ།
ད་ནི་གཞུང་དེ་དག་གི་ཤུགས་ལས་ནུས་པ་ཐོབ་པ་བཤད་ན། གཞུང་དེ་དག་ཉིད་
ཀྱིས་བསྟན་བཅོས་ཀྱི་དགོས་འབྲེལ་བཞི་ཡང་བསྟན་པར་བལྟའོ། །དེ་ཡང་བསྡུས་དོན་



ཅིན་དྷ་མ་ཎི་རཏྣ་ཛྭ་ལ་མ་ལེ།
གཉིས་ཀྱིས་ངེས་པར་བྱ་སྟེ། བརྗོད་བྱ་བསྟན་བཅོས་ཀྱི་དགོས་འབྲེལ་བཞི་ཉིད་ངོས་གཟུང་
བ་དང༌། དགོས་འབྲེལ་བཞི་ཉིད་བསྟན་པའི་དགོས་པ་བསམ་པའོ། །
དང་པོ་ནི་སྤྱིར་བསྟན་བཅོས་ཀྱི་དགོས་འབྲེལ་བཞི་ནི་བསྟན་བཅོས་དེའི་བརྗོད་བྱ་
དང་། དགོས་པ་དང་། འབྲེལ་བ་དང་། དགོས་པའི་དགོས་པའོ། དེ་ལ་དང་པོ་བྱེ་བྲག་ཏུ་
གཞུང་འདི་ཡི་བརྗོད་བྱ་ནི། ཐེག་པ་ཆེན་པོའི་རྟེན་དང་། བསམ་པ་དང་། སྦྱོར་བ་དང་
གསུམ་སྟེ། དོན་ལ་རྫོགས་པའི་སངས་རྒྱས་ཀྱི་རྒྱུ་མ་ཚང་བ་མེད་པར་སྟོན་པའོ། །
གཉིས་པ་དགོས་པ་ནི་དེ་ལྟ་བུའི་བརྗོད་བྱ་དེ་གདུལ་བྱས་གོ་ཞིང་རྟོགས་པའོ།
གསུམ་པ་འབྲེལ་བ་ནི་དེ་རྗོད་བྱེད་གཞུང་འདི་ལ་རག་ལུས་པའོ། །
བཞི་པ་དགོས་པའི་དགོས་པ་ནི་བརྗོད་བྱ་དེ་རྟོགས་པའི་དོན་ཉམས་སུ་བླངས་པ་ལས།
མཐར་འབྱུང་༼ཕྱིན་༽བའི་ཉིང་དགོས་རྫོགས་པའི་སངས་རྒྱས་ཐོབ་པའོ། །
གཉིས་པ་དེ་ལྟར་བསྟན་བཅོས་ཀྱི་ཀླད་དུ་རང་གི་དགོས་འབྲེལ་བཞི་ཉིད་བསྟན་པའི་
དགོས་པ་བསམ་པ་ནི། བསྟན་བཅོས་དེ་ལ་གདུལ་བྱ་འཇུག་པའི་ཕྱིར་ཏེ། བསྟན་བཅོས་
འདི་ལ་ཉེ་བར་མཁོ་བའི་དགོས་པ་འདི་ལྟ་བུ་ཡོད་དོ། །ཞེས་བརྗོད་པས་དང་པོ་དང་།
ཆོས་ཀྱི་རྗེས་སུ་འབྲང་བའི་གང་ཟག་རྟོགས་པ་དང་ལྡན་པ་དག་ལ། བསྟན་བཅོས་ལ་
འཇུག་པའི་གེགས་ཀྱི་རྟོག་པ་འདི་ལྟ་བུའི་བྱ་རོག་གི་སོ་བརྟག་པ་ལྟར་དགོས་པ་ཉིད་མེད་
དམ་སྙམ་པ་དང་། ཡོད་ཀྱང་མ་བག་མར་ལེན་པའི་རིམ་པ་ལྟར་འདོད་བྱ་མ་ཡིན་ནམ་
རྣམ་པ་དང༌། ཡིན་ཡང་མཐོ་རིས་འདོད་པ་ལ་ཕྱུགས་གསོད་པ་ལྟར་མ་འབྲེལ་ལམ་སྙམ་
བ་དང་། འབྲེལ་ཡང་ཀླུའི་གཙུག་གི་ནོར་བུ་ལྟར་བསྒྲུབ་པར་མི་ནུས་སམ་སྙམ་པ་བཞི།
1：
་



འཁོར་བའི་གནས་ལུགས།
དགོས་པ་དང༌། ཉིང་དགོས་དང༌། འབྲེལ་བ་དང༌། བརྗོད་བྱ་བཞིས་གསལ་ནས།
དགོས་པ་དེ་ལྟ་བུ་ཡོད་ཅིང་འདོད་བྱ་ཡིན་པ་དང་། བསྟན་བཅོས་དང་འབྲེལ་ཞིང་སྒྲུབ་ནུས་
པ་ཉིད་དུ་ངེས་པའམ། ཐེ་ཚོམ་ཁྱད་པར་ཅན་སྐྱེས་ནས་དགོས་པ་ཅན་གྱི་བསྟན་བཅོས་ལ་
འཇུག་པར་འགྱུར་བའི་ཕྱིར་རོ། །དེས་ཀླད་ཀྱི་དོན་གྱི་བྱ་བ་བཤད་ཟིན་ཏོ། །
གཉིས་པ་གཞུང་གི་དོན་ལ་གསུམ་སྟེ། འཁོར་བའི་གནས་ལུགས་དང༌། མྱ་
ངན་ལས་འདས་པའི་གནས་ལུགས་དང་གཉིས་ཀྱིས་འཁོར་འདས་ཀྱི་གནས་ལུགས་དང་།
སློབ་མའི་མཚན་ཉིད་དང༌། བླ་མའི་མཚན་ཉིད་དང་གཉིས་ཀྱིས་༼སློབ་དཔོན་༽གྱི་
མཚན་ཉིད་དང་། གདམས་ངག་བསྟན་པའོ། །
དང་པོ་འཁོར་འདས་ཀྱི་གནས་ལུགས་ནི། །
དང་པོ་ལ་གཉིས་ལས་དེའི་དང་པོ་ནི། རྨོངས་པའི་ཞེས་ནས། རེ་བ་འཇོམས།
ཡན་ཆོད་ཀྱིས་འཁོར་བའི་གནས་ལུགས་ཏེ། དེ་ལ་ལས་རྒྱུ་འབྲས་ལ་རྨོངས་པ་དང་། དེ་
ཁོ་ན་ཉིད་ལ་རྨོངས་པ་ཡང་དག་པའི་དོན་ལ་ཤེད་མ་བྱེ་བའི་བྱིས་པ་རྣམས་ནི་ཐོས་
བསམ་སྒོམ་གསུམ་གྱི་ཉམས་བྱུང་བ་དང་། དེ་ལ་ངས་འདི་རྟོགས་པ་ཡིན་ཟེར་ནས་
རྣམ་པར་རློམ་ཞིང་། ཚེ་འདི་ཉོན་མོངས་པ་དུག་གསུམ་གྱི་རྟོག་པའི་དབང་
དུ་སོང་ནས། སྨྱོན་གཏམ་འབའ་ཞིག་སྒྲོགས། རྒྱུད་ལ་༼ཉོན་མོངས་



ཙིན་དྷ་མ་ཎི་རཏྟ་ཛྭ་ལ་མ་ལེ།
པ༽མཐའ་དག་གི་ཟག་པ་རྣམ་པར་རྒྱས་ནས་ངའི་འདི་ཟག་མེད་ཀྱི་ཡེ་ཤེས་
ཡིན་ཟེར་བ་དང་། དེའི་ཡོན་ཏན་མ་ལུས་རྒྱས་པ་གཞན་གྱིས་སྨོས་ཀྱང་ཅི་
དགོས་ཏེ། སངས་རྒྱས་ཀྱིས་ཀྱང་ག་ལ་ཤེས་ཟེར་ཡང་ཆོམ་རྐུན་ཆེན་པོ་རང་
གཞན་སླུ་བར་བྱེད་པ་ཁ་ཅིག་དག་གིས་ནི་འདི་སྐད་ཅེས་ཟེར། ཀྱེ་ཀྱེ་ང་ལ་ཚེ་
འདིའི་ཉོན་མོངས་པའི་རྣམ་པར་རྟོག་པ་མི་མངའ་ཞེས་སྐད་གསང་མཐོན་
པོས་འཇིག་རྟེན་ཀུན་ཏུ་བསྒྲགས་ཤིང་ཁྱབ་པར་བརྗོད་ནས། རྙེད་པ་དང་
བཀུར་སྟི་འོང་དུ་རེ། འབྱུང་ན་དགའ་འཇིག་རྟེན་གྱི་ཆོས་ཤིག །དེ་མ་འབྱུང་གིས་
དོགས། མ་འབྱུང་ན་མི་དགའ། ལོ་ཀའི་༼འཇིག་རྟེན་༽ཆོས་ཤིག གྲགས་པ་དང་
སྙན་པ་འོང་དུ་རེ། ལོ་ཀའི་ཆོས་ཤིག་འབྱུང་ན་དགའ། མ་འབྱུང་གིས་དོགས། ལོ་ཀའི་
ཆོས་ཤིག་མ་འབྱུང་ན་མི་དགའ། བདེ་བ་དང་སྐྱིད་པ་འོང་དུ་རེ། ལོ་ཀའི་ཆོས་ཤིག་
འབྱུང་ན་དགའ། དེ་མ་འབྱུང་གིས་དོགས། ལོ་ཀའི་ཆོས་ཤིག་མ་འབྱུང་ན་མི་དགའ།
བསྟོད་པ་བྱེད་པ་འོང་དུ་རེ། འཇིག་རྟེན་གྱི་ཆོས་ཤིག་འབྱུང་ན་དགའ། སྨོད་པ་བྱེད་པ་
འབྱུང་གིས་དོགས། འཇིག་རྟེན་གྱི་ཆོས་ཤིག་མ་འབྱུང་ན་མི་དགའ་སྟེ་བརྒྱད་དོ། དེ་ལྟར་
ཡང་སློབ་དཔོན་འཕགས་པས། འཇིག་རྟེན་མཁྱེན་པ་རྙེད་དང་མ་རྙེད་དང་། །གྲགས་དང་
མ་གྲགས་བདེ་དང་མི་བདེ་དང་། །བསྟོད་སྨད་ཅེས་བྱ་འཇིག་རྟེན་ཆོས་བརྒྱད་པོ། །ཁྱོད་ཀྱི་



འཁོར་བའི་གནས་ལུགས།
ཡིད་ཡུལ་མིན་པས་འགོ་སྙོམས་མཛོད། །ཅེས་གསུངས་སོ། །དེ་ལྟར་འབྱུང་ན་དགའ་
བ་བཞི་འདོད་ཆགས། མ་འབྱུང་ན་མི་དགའ་བ་བཞི་ཞེ་སྡང་། དེ་གཉིས་གཏི་མུག་ལས་
བྱུང་བ་ཡིན་པས་དེ་གསུམ་གྱིས་བསྐྱེད་ཚད་མི་དགེ་སྟེ། དེ་ཡང་སློབ་དཔོན་འཕགས་པའི་
ཞལ་སྔ་ནས། འདོད་ཆགས་ཞེ་སྡང་གཏི་མུག་བཅས། །དེས་བསྐྱེད་ལས་ནི་མི་དགེ་བའོ།།
ཞེས་པས། ཆོས་བརྒྱད་པོ་དེ་འགོ་སྙོམས་དགོས། དེ་ལ་དགའ་བར་ཡང་མི་བྱ། མི་
དགའ་བར་ཡང་མི་བྱའོ། །དཔེར་ན་རྩ་བ་དུག་ཡིན་ན་སྡོང་པོ་དང་། ཡལ་ག་ལ་
སོགས་འབྲས་བུ་ཐམས་ཅད་དུག་ཡིན། རྩ་བ་སྨན་ཡིན་ན་སྡོང་པོ་དང་ཡལ་ག་ལ་སོགས་
འབྲས་བུ་ཐམས་ཅད་ཀྱང་སྨན་ཡིན་ཏེ། དུག་གསུམ་མེད་པས་བསྐྱེད་ཚད་དགེ་བ་སྟེ། །དེ་
ཡང་མ་ཆགས་ཞེ་སྡང་གཏི་མུག་མེད། །དེས་བསྐྱེད་ལས་ནི་དགེ་བའོ། །ཞེས་གསུངས་
པས། དང་པོ་རང་གི་བསམ་པ་ལ་བལྟ་བ་གལ་ཆེ་སྟེ། བསམ་པ་བྱམས་པ་སྙིང་རྗེ་བྱང་
ཆུབ་ཀྱི་སེམས་ཀྱིས་ཀུན་ནས་བསླངས་ནས། ཐོས་བསམ་སྒོམ་གསུམ་ལ་སོགས་པ་ལུས་
ངག་ཡིད་གསུམ་གྱི་དགེ་བ་བྱས་ཚད་བླ་ན་མེད་པའི་བྱང་ཆུབ་ཏུ་བསྔོ་ན། ཐོག་མ་དང༌།
བར་དུ་བདེ་སྐྱིད་ལ་ལོངས་སྤྱད་ནས། འབྲས་བུ་རྫོགས་པའི་བྱང་ཆུབ་ཏུ་མངོན་པར་རྫོགས་
པར་འཚང་རྒྱ་བའོ། །བསམ་པ་ཉོན་མོངས་པ་དུག་གསུམ་གྱིས་ཀུན་ནས་བསླངས་ནས་
འབྲས་བུ་བདེ་སྐྱིད་ལ་སོགས་འོང་དུ་རེ་ན་ཡང༌། རྩ་བ་དུག་གསུམ་གྱིས་བྱས་པས། དེའི་
རྒྱུ་འབྲས་བསླུ་བ་མེད་པས། མནར་སེམས་ཡིད་ལ་རེ་བ་འཇོམས་ཏེ་བདེ་
སྐྱིད་ལ་སོགས་མི་འོང་བའི་སྟེང་དུ་སྡུག་བསྔལ་སྣ་ཚོགས་ཚེ་འདིར་འོང་ཞིང་། ཕྱི་མར་



ཙིན་དྷ་མ་ཎི་རཀྟ་ཛྭ་ལ་མ་ལེ།
ཨ
་
་་་་་་་་་་་་་་
་་་་་་་་་་་་་་་་་་་་་་་་་་་ -
---
-- ་
་
་་་་་་་་་་་་་་་་་་་་་་་་་་་་་་་
་་་་་་་་་་་་་་་
་་་་་་་་་་་་་་་་་་
་་་་་་་་་
འཁོར་བར་འཁྱམ་ཞིང་ངན་སོང་གསུམ་གྱི་རྒྱུར་འགྲོ། དེས་ན་འཇིག་རྟེན་ཆོས་བརྒྱད་དང་
མ་བྲལ་བའི་ཆོས་པ། ཐུན་མོང་གི་མངོན་ཤེས་དང་། རྫུ་འཕྲུལ་ལ་སོགས་པའི་ཡོན་ཏན་
ལྡན་ཞིང་། རང་ཉིད་དམ་པ་བཟང་པོར་ཁས་ལེན་ཡང་། དོན་གྱིས་འཇིག་རྟེན་པ་རང་
ཡིན་གསུངས། དེ་ནི་འཁོར་བའི་གནས་ལུགས་སོ། །འདི་ཡི་སྐབས་སུ་དཔལ་ལྡན་ཕག་
མོ་གྲུ་པའི་ཞལ་སྔ་ནས། འཁོར་བའི་གནས་ལུགས་ནི། རི་བོང་རྭ་དང་སྦལ་པའི་སྤུ།།
གཉེར་མ་རྩི་དང་ཐགས་སུ་བཏགས། །རྨི་ལམ་བུ་གཅིག་ཤི་བ་བཞིན། །དགའ་དང་མི་
དགའི་ཆགས་སྡང་སྐྱེས། །ལུས་ངག་ལས་ཀྱི་ཟོ་ཆུན་གྱིས། །ནམ་མཁའི་ས་གཞི་རབ་
བརླན་ཏེ། །ངན་སོང་གསུམ་གྱི་སོ་ནམ་མཆོག །ལས་དང་ཉོན་མོངས་བརྩོན་འགྲུས་
ཀྱིས། །སྡུག་བསྔལ་རུས་གཟེབ་ཆེན་པོ་བསླངས། །སེམས་སྐྱེ་བ་མེད་པའི་ནམ་མཁའ་
ལ། །བ་ཡི་རྣམ་འཕྲུལ་རྒྱ་བྲེས་ཏེ། །འཕྲལ་བྱུང་རྟོག་པའི་སྦྲང་བུ་དེ། །དམ་དུ་བཟུང་
ནས་རྒྱ་ལ་འཐུམས། །བདག་འཛིན་སྡོམ་གྱིས་ཟ་བར་ངེས། །དེ་ནི་འཁོར་བའི་གནས་
ལུགས་དང་པོ་ཡིན།། །།ཆོས་ཉིད་ནམ་མཁའ་ཆེན་པོ་ལ། །རྟོག་པའི་ཀ་ཁ་སུམ་ཅུ་
བྲིས། །ཀུན་སྦྱོར་གསུམ་གྱི་གུག་འགྲེང་སྦྱར། །ཞེན་དང་འཛིན་པས་བརྒྱ་ཚར་བྱས། །
གྲོགས་དགའ་གདུང་ཡིད་ཀྱི་མེ་ཏོག་ཆགས། །ཆོས་བརྒྱད་བདེ་བའི་འབྲས་བུ་སྨིན། །དེ་
ཡང་འཁོར་བའི་གནས་ལུགས་གཉིས་པ་ཡིན།། །།མདང་རྨི་ལམ་ཐུན་ཅིག་རྨིས་པ་
ནི། །མོ་ཤམ་གཙོ་མོའི་སྲས་མོ་བླངས། །ཆགས་ཞེན་སྲེད་པས་ཕྱོགས་གཅིག་གནས། །
སྲས་འཁོར་ལོས་སྒྱུར་བའི་རྒྱལ་པོ་འཁྲུངས། །གླིང་བཞི་དང་ལྷ་ཡུལ་ཁམས་གསུམ་
ཡང་། །མངའ་རིས་འབངས་སུ་ཆོད་པར་བྱས། །དེ་ཡང་འཁོར་བའི་གནས་ལུགས་



འཁོར་བའི་གནས་ལུགས།
གསུམ་པ་ཡིན། །།སྒྲ་མ་ཤིན་ཏུ་མཁས་པ་ཡིས། །ས་དང་རྩྭ་ལ་སྟོང་གསུམ་གྱི། །
གཟུགས་ཀྱི་རྣམ་པ་ཅི་འདྲ་དག །སྒྱུ་མ་མཁན་པོས་བྱས་ནས་སུ། །སྤྲེའུ་མཇུག་སྤྲུགས་
ཤིང་སྔགས་རྣམས་བཟླས། །ལྟད་མོའི་ཚོགས་རྣམས་ཐམས་ཅད་ཀྱིས། །སྟོང་གསུམ་རི་
རབ་སྣ་ཚོགས་དང༌། །འགྲོ་བ་རིགས་དྲུག་སེམས་ཅན་རྣམས། །སྡུག་བསྔལ་བདེ་བ་སྣ་
ཚོགས་དང༌། །ལྟད་མོའི་རྒྱན་ནི་སྣ་ཚོགས་སུ། །མཐོང་བས་ངོ་མཚར་སྐྱེས་པ་ནི། །དེ་
ཡང་འཁོར་བའི་གནས་ལུགས་བཞི་པ་ཡིན།། །།ཤ་བ་གནའ་བ་ལ་སོགས་པ། །རི་
དྭགས་སྐོམ་པས་གདུངས་པའི་ཚེ། །སྨིག་སྒྲའི་རྒྱ་མཚོ་མཐོང་བ་ལྟར། །བདེ་བས་
གདུངས་པའི་སྐྱེས་བུ་རྣམས། །རུས་གཟེབ་རྒྱུས་པས་སྦྲེལ་བ་འཚོལ། །རྙེད་ཅིང་བསྟེན་
པའི་དུས་དག་ན། །རོ་ལངས་གཟུགས་འདྲ་སྤྲ་ཏོག་མགོ །སྡུག་བསྔལ་རྒྱ་ཡི་ནང་དུ་
ཚུད། །དེ་ཡང་འཁོར་བའི་གནས་ལུགས་ལྔ་པ་ཡིན།། །།མཚོ་ཡོངས་སུ་དྭངས་པའི་
རྒྱ་མཚོ་ལ། །དཔག་བསམ་ལྗོན་ཤིང་གཟུགས་བརྙན་གསལ། །སེམས་ཡོངས་སུ་དག་
པའི་ཆོས་དབྱིངས་ལ། །བདག་ཏུ་འཛིན་པའི་སྐྱེས་བུ་གསལ། །ནམ་མཁའ་སྤྲིན་དང་བྲལ་
བ་ལ། །གཟའ་སྐར་ཉི་མའི་དཀྱིལ་འཁོར་འཆར། །བདག་འཛིན་ཆོས་དབྱིངས་སྐྱེ་མེད་
ལ། །ངར་འཛིན་དྲི་མ་བཞི་ཡིས་འཁོར། ཁོ་རང་ཉིད་ལ་གསལ་བར་འཁྲུལ། །ན་བ་རླུང་
གིས་བསྐོད་པ་ལ། །སྐད་སྙན་གླུ་དག་ལེན་པར་ཐོས། །རབ་རིབ་བཅས་པའི་སྐྱེས་བུ་ལ།།
ནམ་མཁའ་སྐྲ་ཤད་རྣམས་ཀྱིས་གང་། །སེམས་རྣམ་རྟོག་གིས་སྨྱོ་བའི་གང་ཟག་ལ། །རེ་
དོགས་སྤང་བླང་རྣམས་སུ་འཁྲུལ། །དེ་འཁོར་བའི་གནས་ལུགས་དྲུག་པ་ཡིན།། །།
ཆོས་ཉིད་དབྱིངས་སུ་དག་པ་ལ། །མ་རིག་ས་གཞི་ཁད་ཀྱིས་ཆགས། །བདག་ཏུ་འཛིན་
12



ཙིན་དྷ་མ་ཎི་རཏྣ་ཛྭ་ལ་མ་ལེ།
པའི་རྭ་བས་བསྐོར། །ངར་འཛིན་ང་རྒྱལ་གྱི་མཁར་བརྩེགས་ཏེ། །གྲགས་དང་སྙན་པའི་
དམག་ཚོགས་ཀྱིས། །ཞོལ་མཁར་ས་གཞི་གང་བར་བྱས། །དད་དང་བརྩོན་འགྲུས་དཔུང་
བཅོམ་པ། །དེ་ཡང་འཁོར་བའི་གནས་ལུགས་བདུན་པ་ཡིན།། །།སེམས་སྐྱེ་བ་མེད་
པའི་ནམ་མཁའ་ལ། །རྣམ་རྟོག་རླུང་གི་དཀྱིལ་འཁོར་ཆགས། །སྲེད་ལེན་ཆུ་ཡི་དཀྱིལ་
འཁོར་འཁྱིལ། །ལུས་སྡུག་བསྔལ་གཟེར་གྱི་ས་གཞི་འཁྲུངས། །དེ་ཡང་འཁོར་བའི་
གནས་ལུགས་བརྒྱད་པ་ཡིན།། །།མིག་བཙིར་བ་ཡི་སྐྱེས་བུ་ལ། །ཟླ་བ་གཉིས་སུ་
འཁྲུལ་ནས་ཡོང་། །སེམས་རྣམ་རྟོག་སྐྱེས་ན་དགག་སྒྲུབ་གཉིས། །གཟུང་འཛིན་གཉིས་
ཀྱི་སྣང་བ་འཆར། །དེ་ཡང་འཁོར་བའི་གནས་ལུགས་དགུ་པ་ཡིན།། །།དྭངས་ལ་
གསལ་བའི་ཆོས་ཉིད་ལ། །བདག་གཞན་དུ་འཛིན་པའི་རྣམ་རྟོག་གིས། །མེད་པར་སྣང་བ་
འདི་ངོ་མཚར་ཆེ། །བདག་གཞན་གཟུང་འཛིན་གཉིས་པོ་དག །འཁྲུལ་བ་ཆོས་ཉིད་ལ་
འཆུགས་པ་ཡིན། །སྣང་བ་འཁོར་བའི་གནས་ལུགས་ཡིན།། གསལ་བ་འཁོར་བའི་སྒོམ་
ཉམས་ཡིན། །འཛིན་པ་འཁོར་བའི་ངོ་བོ་ཡིན། །མྱོང་བ་འཁོར་བའི་མྱོང་བ་ཡིན། །རིག་
པ་འཁོར་བའི་རྣམ་ཤེས་ཡིན། །སྐྱེ་བ་འཁོར་བའི་རྣམ་ཤེས་ཡིན། །གནས་པ་འཁོར་བའི་
འཇུག་པ་ཡིན། །འགག་པ་འཁོར་བའི་འཆིང་བ་ཡིན། །རྟེན་འབྲེལ་བཅུ་གཉིས་སུ་འཁོར་
བ་སྟེ། །འཁོར་བ་ལུགས་སུ་འབྱུང་བ་ཡིན།། །།སྔོན་འཁོར་བ་ཐོག་མ་མེད་པ་ནས།།
ཞེན་འཛིན་གཉིས་ཀྱི་རྒྱ་ལ་འཐུམས། །ཆགས་སྡང་གཉིས་ཀྱི་དྲེད་ལ་ཤོར། །སྡུག་བསྔལ་
ཕུང་པོའི་གདོས་སུ་ཚུད། །ཡིན་མིན་གཉིས་ཀྱི་མཐའ་ལ་ཞུགས། །སྒྲོ་སྐུར་གཉིས་ཀྱི་
་གཡང་སར་ཤོར། །ཉེ་དུ་ཉེ་འབྲེལ་གྱི་སོ་ནམ་བསྲུང༌། །སྲེད་ལེན་གཉིས་ཀྱི་སྟན་པ་
13



འཁོར་བའི་གནས་ལུགས།
བཅུག །ཉོན་མོངས་དུག་མཚོའི་ནང་དུ་བྱིང༌། །ལས་དང་ཉོན་མོངས་ཀྱི་ཞགས་པས་
བཅིངས། །བདེ་འདོད་སྡུག་བསྔལ་གྱི་བཙོན་ཁང་དུ། །མི་གཙང་ལུད་ཀྱི་ཁུང་དུ་ལྷུང་། །
རེག་བྱ་འཇམ་དང་ཁ་ཟས་ཀྱིས། །སེམས་ཅན་ཐམས་ཅད་འཁྲུལ་པས་བསླུས། །གང་ཕྱིན་
གང་གནས་ཐམས་ཅད་ཀྱང༌། །སྡུག་བསྔལ་རྒྱ་ལས་མ་ཐར་བས། །མི་གཙང་དོང་དང་
མཚུངས་པ་སྟེ། །ཟོ་ཆུན་བཞིན་དུ་རྟག་ཏུ་འཁོར། །འགྲོ་བ་རིགས་དྲུག་གི་གནས་ལུགས་
སོ། །འཕྲུལ་སྐས་ལས། ཀྱེ་མ་འཁོར་བའི་སེམས་ཅན་རྣམས། །མ་རིག་པ་ཡི་རླུང་གིས་
དཀྲུགས། །ཉོན་མོངས་དུག་ལྔས་དབང་བྱས་ཏེ། །འགྲོ་བ་རིགས་དྲུག་གི་སྡུག་བསྔལ་
མྱོང་། །སྡུག་བསྔལ་ལས་བྱུང་སྡུག་བསྔལ་ལས། །སྡུག་བསྔལ་སྤོང་བར་ག་ལ་ནུས། །
བདེ་བ་འདོད་ཀྱང་ཐབས་མེད་པས། །སྡུག་བསྔལ་རྒྱུ་ལ་མངོན་པར་བརྩོན། །འགྲོ་རྣམས་
ཇི་ལྟར་སྡུག་བསྔལ་ན། །ཞེ་སྡང་གིས་ནི་དམྱལ་ཞིང་གཏུབ། །མཚོན་ཆ་ཐོགས་པས་ལུས་
ལ་འཚེ། །མེ་དཔུང་འབར་བས་ལུས་གདུངས་ཏེ། །སྲེག་དང་གཅོད་དང་གཏུབ་པ་དང་།།
རྡུང་དང་འཚེད་པར་བྱེད་པ་དང་། །སོག་ལེ་འབར་བས་དྲ་བར་བྱེད། །དེ་ལྟར་ཚ་བས་
ལུས་གདུངས་པའི། །མོད་ལ་ཤིན་དུ་གྲང་བར་བྱེད། །ལྷགས་པས་བུས་ཏེ་ཆུ་བུར་བྱུང༌།།
བརྡོལ་ནས་ཁྲག་དང་རྣག་དུ་འཛག །ཨ་ཆུ་ཟེར་ཞིང་སྐད་ངན་འདོན། །ཀྱེ་ཧུད་ཞེས་ནི་ཆོ་
ངེ་འདེབས། །པདྨ་དམར་པོའི་ཁ་དོག་ལྟར། །བརྒྱད་དང་བཅུ་དྲུག་དག་ཏུ་གས། རླུང་
གིས་བུས་པས་སྔོན་པོར་གྱུར། །ཨུད་པལ་ལྟ་བུར་དུམ་བུར་གས། །ལྗོན་ཤིང་རྣམས་ཀྱང་
མཚོན་ཆའི་ཆར། །རི་བྲག་རྣམས་ནི་སྤུ་གྲིའི་སོ། །ཆུ་བོ་རྣམས་ནི་རོ་མྱགས་འདམ།། རི་
བོ་རྣམས་ཀྱང་དམྱལ་སྲུང་ངོ༌། །ས་གཞི་མེ་མ་མུར་གྱི་འོབས། །མདོར་ན་རང་སྣང་ལོག་
14



ཙིན་དྷ་མ་ཎི་རཏྟ་ཛྭ་ལ་མ་ལེ།
པ་ཡི། །དངོས་པོ་ཀུན་ཀྱང་སྡུག་བསྔལ་རྒྱུ།། །།སེར་སྣས་ཡི་དྭགས་སྡུག་བསྔལ་དེ།།
བར་གྱི་བསྐལ་པ་དུ་མ་རུ། །ཟས་སྐོམ་སྒྲ་ཡང་མི་ཐོས་ཤིང༌། །བཀྲེས་པས་ཡིད་གདུངས་
ཆོ་ངེ་འདེབས། །ཟས་སྐོམ་གང་མཐོང་རྣག་དང་ཁྲག །ལྟོ་རུ་ཅི་ཟོས་དུག་དང་མེ། །
དངོས་པོ་ཅི་མཐོང་ཐམས་ཅད་ཀྱང༌། །རང་སྣང་ལོག་པས་བསྲུངས་པར་མཐོང་། །ལུས་
དང་ཡན་ལག་མེས་མཚོན་ཏེ་༼ཆོམ་སྟེ༽། །ཐུགས་རྗེ་ལྡན་པའི་སྦྱིན་པ་ཡང་། །ལན་
ཅིག་ཟས་སུ་རུང་བ་ལ། །ངོམས་དང་ཚིམ་པ་དེ་ལ་མེད། །རང་གི་ལས་ལས་བྱུང་བས་
ན། །འཕགས་པའི་ཐུགས་རྗེ་ངལ་བར་འགྱུར། །ཟས་སྐོམ་འདོད་བཞིན་མི་མཐོང་ལ།།
ཡིད་ལ་བཏགས་པ་ཞེས་སུ་གྲགས། །གང་ཞིག་ལས་ཀྱིས་རྫུ་འཕྲུལ་ལྡན། །ལྷ་མིའི་
གནས་ན་ཕན་གནོད་བྱེད། །དེ་དག་ལས་ཀྱིས་ཐུར་ལ་གཞོལ།། །།གཏི་མུག་གིས་ནི་
བྱོལ་སོང་ལེན། །གླེན་རྨུགས་ཀྱིས་ནི་སེམས་གདུངས་ནས། །བཀོལ་ཞིང་སྤྱད་པས་ལུས་
གདུངས་གྱུར། །བདེ་བའི་གོ་སྐབས་ཅུང་ཟད་མེད། །ཉིང་ཤ་ཉིང་གིས་ཟ་བ་དང་། །
གཅིག་ལ་གཅིག་གི་གཉེན་པོ་ཡིས། །དུས་རྣམས་རྟག་ཏུ་འཚེ་བ་དང་། །ཤ་བཙོན་ཆས་
ཀྱིས་གདམས་པ་ཡི། །མི་ནུས་བཞིན་དུ་བཀོལ་བ་དང་། །མི་རྣམས་སྲོག་ལ་འཚེ་བ་
དང༌། །རང་གི་ཤ་དང་པགས་པ་དང་། །རུས་པ་སྤུ་དང་རྭ་རྣམས་ཀྱིས། །སྡུག་བསྔལ་
བསྐྱེད་པ་ཉིད་དུ་ཟད། །འདི་ལྟར་མཐོང་ཞིང་མ་ཤེས་ལ། །ཐོས་བཞིན་མ་གོ་གཏི་མུག་
པས། །དགེ་བའི་ལས་ལ་བྱོལ་ནས་ནི། །ཕྱི་མ་ཡང་ནི་ངན་འགྲོར་ལྟུང་།། །།མི་
ཡང་དེ་བཞིན་སྡུག་བསྔལ་ཏེ། །སྐྱེ་རྒ་ན་འཆིས་ཀུན་ནས་བསྐོར། །ཕྱི་རོལ་མཚོན་དང་
ནད་དང་ནི། །ནང་དུ་རླུང་མཁྲིས་བད་ཀན་གྱིས། །རྟག་ཏུ་ལུས་ལ་འཚེ་བར་བྱེད། །བུ་



འཁོར་བའི་གནས་ལུགས།
དང་ཆུང་མ་གཉེན་འབྲེལ་དང་། །དགྲ་དང་བཅས་པ་མཉམ་དུ་གནོད། །ཡོད་པ་རྣམས་ནི་
འཚོ་དང་སྐྱོང་། །མེད་ལ་ཟད་ཀྱིས་དོགས་པས་སྡུག །མེད་པ་འཚོལ་ཁྲོད་ལུས་སེམས་
བཀོལ། །ལྟོགས་ཀྱིས་དོགས་པའི་ཡི་དྭགས་བཞིན། །གྲོགས་བཤེས་གཉེན་ཚོགས་བྲལ་
བ་དང་། །དགྲ་ཡི་ཚོགས་ཀྱིས་བཅོམ་འགྱུར་ཞེས། །དུས་རྣམས་ཀུན་ཏུ་བདེ་བ་མེད། །
ཟོས་ཤིང་ཁེངས་པ་དྲེགས་པས་སྨྱོས། །མཐོ་ལ་ཕྲག་དོག་འགྲན་སེམས་ཀྱིས། །སྡུག་
བསྔལ་རྒྱུ་འབྲས་ཉིད་དུ་འགྱུར། །ངན་པ་ལྔ་ཚོ་རྒུད་པས་ཉེན། །བདེ་བའི་གནས་སྐབས་
ཡོད་མིན་ན། །ཅི་ཕྱིར་ཐར་པ་སྒྲུབ་མི་བྱེད།། །།ལྷ་མ་ཡིན་གྱི་སྡུག་བསྔལ་ནི། །ཕྲག་
དོག་ལས་ཀྱི་འབྲས་བུ་ཡིས། །རྟག་ཏུ་འགྲན་དང་འཁྲུགས་པ་ཉིད། །དངོས་པོ་གང་
མཐོང་གོ་དང་མཚོན། །བྱ་བའང་མཚོན་དང་གོ་ཆའི་ལས། །མགོ་དང་རྐེད་པ་མ་ཡིན་པ།།
ལུས་ལ་མཚོན་གྱིས་བསྣུན་པས་རྨས། །ལས་ངན་གྱིས་ནི་འཆི་བར་འགྱུར། །རྟག་ཏུ་
སྡུག་བསྔལ་བསྐྱེད་པར་ཟད། །ལྷ་ཡི་ཤིང་ཐོག་མི་ཐོབ་དང༌། །ལྷ་ཡི་བུ་མོ་ཡིད་འོང་
མས། །གདུངས་པས་ལུས་སེམས་ངལ་དུ་འཇུག །ལས་སུ་གསོད་དང་གཅོད་པ་དང་།།
ངག་ཏུ་རྒྱབ་དང་གསོད་ཀྱི་སྒྲ། །ལས་ཀྱི་མེ་ལོང་མཐོང་བྱེད་ཀྱིས། །ཡེངས་པ་མེད་པར་
སྡུག་ཅིང་བསྔལ།། །།ལྷ་ཡང་སྡུག་བསྔལ་ཤིན་ཏུ་ཆེ། །འཇིག་རྟེན་གནས་ཀྱི་
མཆོག་ཡིན་ཡང་། །འཁོར་བ་ཡིན་ཕྱིར་སྡུག་བསྔལ་བས། །བདེ་བར་འགྱུར་བ་ག་ལ་
ཡོད། །ལོངས་སྤྱོད་ཕུན་སུམ་ཚོགས་པ་དང་། །གཟུགས་དང་ལང་ཚོས་དྲེགས་པར་བྱེད།།
ལེ་ལོ་གཡེང་བས་ཐར་ལམ་བྲལ། །བདེ་བ་ཉིད་ཀྱིས་སྡུག་བསྔལ་དངོས། །མི་སྙན་སྒྲ་
དང་གྲོགས་ཀྱིས་བོར། །མཛེས་པའི་མེ་ཏོག་ཉམས་ལ་སོགས། །དུས་ཀྱི་རླུང་ཆེན་ལངས་
16



ཙིན་དྷ་མ་ཎི་རཏྣ་ཛཱ་ལ་མ་ལེ།
--
--
-
པའི་ཚེ། །རང་གི་མངོན་པར་ཤེས་པ་ཡིས། །འཆི་བའི་གནས་ངན་མཐོང་བའི་ཚེ།།
བསོད་ནམས་ལས་ཀྱི་རྣམ་སྨིན་ཟད། །སྔོན་གྱི་བསོད་ནམས་མ་ཡིན་པའི། །ལས་ཀྱི་
འབྲས་བུས་ཐུར་དུ་ལྷུང་། །དེ་མཐོང་སྡུག་བསྔལ་སྲན་མི་བཟོད། །དམྱལ་བ་བས་ཀྱང་ཆེ་
བ་ཡིན།། །།དེ་ཕྱིར་བློ་དང་ལྡན་པ་ཡིས། །ཅི་ཕྱིར་འཁོར་བ་དོན་དུ་གཉེར། །ཀྱེ་མ་
སྣ་ཚོགས་ལུས་ཀྱིས་ནི། །ཐར་པ་བསྒྲུབ་པར་མི་ནུས་ན། །ནད་པས་སྨན་སྲེལ་ཇི་བཞིན་
དུ། །རང་གི་སེམས་ཉིད་གཉུག་མ་དེས། །དེ་དུས་རྟོལ་བར་ག་ལ་འགྱུར། །ཇི་ལྟར་ནད་
པ་བཅོས་ལོག་གིས། །རང་སྲོག་རང་གིས་གཅོད་པ་བཞིན། །འདི་མ་རྟོགས་པས་འཁོར་
འགྱུར་ལ། །འདིས་ནི་རང་ལ་གནོད་པ་བྱས། །ཀྱེ་མ་དལ་འབྱོར་མི་ཡི་ལུས། །ཐར་ལམ་
སྒྲུབ་པའི་རྟེན་གཅིག་པུ། །བསོད་ནམས་འགའ་ཡིས་ཐོབ་མིན་ཅིང་། །རྨི་ལམ་ཙམ་དུ་
བྱུང་བ་ཡི། །ཐར་པའི་རྟེན་གཅིག་ད་རེས་རྙེད། །ཆུ་ཆེན་སྒྲོལ་བའི་གྲུ་གཟིངས་དང༌།།
མུན་པ་སེལ་བའི་སྒྲོན་མེ་རྙེད། །ཇི་ལྟར་གྱང་ལ་གསེར་ཕྱེ་དང་། །དེ་བཞིན་མུན་རུམ་གློག་
དང་ནི། །བུ་གར་རུས་སྦལ་མགྲིན་ཆུད་བཞིན། །རྒྱ་ལ་འགའ་ཡི་སྤྱོད་ཡུལ་ཡིན།།
བསོད་ནམས་དུ་མ་ལས་འཁྲུངས་པའི། །འབྲས་བུ་དུས་འདིར་སྨིན་པ་ཡིན། །ཅི་ཕྱིར་
འགྲོ་བ་གཞན་རྒྱུད་དང་། །དབང་པོའི་ཡུལ་དུ་གྱུར་ཚོད་ཀྱིས། །སེམས་ཅན་ཀུན་ལ་བལྟ་
བར་གྱིས། །བསོད་ནམས་བསགས་པ་ལྷ་ཡིས་ཀྱང་། །གཡེང་བར་ཐར་པ་ཐོབ་མིན་ན།།
འགྲོ་བ་གཞན་ལྟ་སྨོས་ཅི་དགོས། །ལོངས་སྤྱོད་ལྡན་པའི་ཀླུ་དང་ནི། །རྫུ་འཕྲུལ་ལྡན་པའི་
གནོད་སྦྱིན་ཡང་། །ཐར་པའི་རྟེན་དུ་རུང་མ་ཡིན། །མི་ཡི་གྲུ་ལ་བརྟེན་པ་ཡིས། །སྡུག་
བསྔལ་ཆུ་བོ་བསྒྲལ་གྱུར་ཀྱང༌། །དལ་འབྱོར་ལྡན་པར་མ་གྱུར་པའི། །མི་ལུས་ཙམ་ཞིག་
17



འཁོར་བའི་གནས་ལུགས།
ཐོབ་པ་ནི། །མཉན་པ་མེད་པའི་གྲུ་བཞིན་ནོ། །དེས་ན་དལ་འབྱོར་ལྡན་པ་ཡི། །རྟེན་འདི་
ཐོབ་པར་གྱུར་པའི་ཚེ། །ཅི་ཕྱིར་ཐར་པ་སྒྲུབ་མི་བྱེད། །ཅི་ཕྱིར་སྡུག་བསྔལ་སྤོང་མི་བྱེད།།
ཅི་ཕྱིར་བདེ་བ་འཚོལ་མི་བྱེད། །རིགས་དྲུག་གི་ནི་སྡུག་བསྔལ་དང༌། །དལ་འབྱོར་རྙེད་
དཀའ་བསྟན་པའོ། །ཡང་སྤྱོད་འཇུག་ལས་ཀྱང༌། །དལ་འབྱོར་འདི་ནི་རྙེད་པར་ཤིན་ཏུ་
དཀའ། །སྐྱེས་བུའི་དོན་འགྲུབ་འཐོབ་པར་འགྱུར་བ་ལ། །གལ་ཏེ་འདི་ལ་ཕན་པ་མ་བསྒྲུབ་
ན། །ཕྱིས་འདི་ཡང་དག་འབྱོར་བར་ག་ལ་འགྱུར། །ཞེས་པས། དེ་ལ་དལ་བ་ནི་དམྱལ་
བ་ཡི་དྭགས་དུད་འགྲོ་དང༌། །ཚེ་རིང་ལྷ་དང་ཀླ་ཀློ་དང༌། །སངས་རྒྱས་འབྱུང་མིན་ལོག་
ལྟ་དང༌། །ལྐུགས་པ་འདི་དག་མི་ཁོམ་བརྒྱད། །ཅེས་པའི་ཚུལ་གྱིས་ངན་སོང་གསུམ་
དང༌། འདུ་ཤེས་མེད་པའི་ལྷ་སྟེ་མི་མ་ཡིན་པའི་འགྲོ་བ་བཞི་དང༌། སྤྱིར་སངས་རྒྱས་མེད་
པའི་དུས་དང་། ཡོད་ཀྱང་མ་ཁྱབ་པའི་མཐའ་འཁོབ་དུ་སྐྱེས་པ་དང༌། མིག་ལ་སོགས་
པའི་དབང་པོ་མ་ཚང་བ་དང༌། ལས་འབྲས་མེད་ཅེས་ལོག་པར་བལྟ་བ་དང་། མིའི་ཁྱད་
པར་བཞི་སྟེ། དེ་དག་ནི་ཅི་རིགས་པར་ནང་དང་ཕྱིའི་རྐྱེན་མ་ཚང་བས། ཆོས་སྒྲུབ་པའི་
མཐུ་ཆུང་བས་སྐྱོན་བཞི་གཉིས་པོ་དེ་དག་དང་བྲལ་བའོ། །སྡུད་པ་ལས། མི་ཁོམ་བརྒྱད་
སྤོང་དེ་ཡིས་དལ་བ་རྟག་ཏུ་རྙེད། །ཅེས་སོ། འབྱོར་བ་ནི་མི་ཉིད་དང་། བསྟན་པས་ཁྱབ་
པའི་ཡུལ་དབུས་སུ་སྐྱེས་པ་དང་། མིག་ལ་སོགས་པའི་དབང་པོ་ཚང་བ་དང་། མཚམས་
མེད་མ་བྱས་པས་ལས་ཀྱི་མཐའ་མ་ལོག་པ་དང་། བསླབ་པ་གསུམ་ལ་སོགས་པ་དང་བའི་
གནས་ལ་དད་པ་སྟེ། རང་ལ་བརྟེན་པ་ལྔ་དང་། སངས་རྒྱས་འཇིག་རྟེན་དུ་བྱོན་པ་དང༌།
དེས་ཆོས་གསུངས་པ་དང༌། དེའི་བསྟན་པ་གནས་པ་དང་། བསྟན་པའི་རྗེས་སུ་འཇུག་པ་
18



ཙན་དྷ་མ་ཎི་རཏྟ་ཛྭ་ལ་མ་ལེ།
----
གཞན་ཡོད་པ་དང་། གཞན་གྱི་ཕྱིར་སྙིང་བརྩེ་བ་དང་བཅས། གཞན་ལ་བརྟེན་པ་ལྔ་སྟེ།
ཡོན་ཏན་ལྔ་གཉིས་དང་ལྡན་པའོ། །ལུས་འདི་ཡང་ཡང་ཤིན་ཏུ་རྙེད་པར་དཀའ་བས་དུས་
འདི་ལ་བྱང་ཆུབ་བསྒྲུབ་དགོས་སོ། །
གཉིས་པ་མྱ་ངན་ལས་འདས་པའི་གནས་ལུགས་ནི། རྩ་བ་ནས། གཟུང་འཛིན་
རྣམ་པར་སྤངས་པའི་ཆོས་ཉིད་རྟོགས་པའི་ཤེས་རབ་དེ། །ཞེས་པ་དེས་སྟོན། །དེ་ལ་ཕྱི་
གཟུང་བའི་ཡུལ་དང་ནང་འཛིན་པའི་ཤེས་པ་གཉིས་སྤངས་པའི་ཟེར་ཡང་རང་བཞིན་
གྱིས་རྣམ་པར་དག་པ་ཡང་དག་པའི་ཆོས་ཉིད་རྟོགས་པའི་ཤེས་རབ་དེ་ཡིན་ནོ།
དེ་ལྟ་བུའི་རྟོགས་པ་དེ་ཚེ་འདི་ཡི་ཆོས་བརྒྱད་ཀྱི་རྣམ་པར་རྟོག་པ་ཅན་དང་ལྷན་ཅིག་
ཏུ་སྐྱེ་མི་སྲིད། ལྷན་ཅིག་ཏུ་གནས་པར་ཡང་འགྱུར་མི་སྲིད། གྱུར་ན་ནི་མུན་ནག་
ཉི་མ་དང་ནི་ལྷན་ཅིག་གནས་པར་གྱུར་བའི་སྐྱོན་ཡོད། དེ་མི་སྲིད་དེ་མུན་པ་ཡོད་
ན་ཉི་མ་མེད། ཉི་མ་ཡོད་ན་མུན་ནག་དང་འགལ་བ་དང་། རྒྱལ་བ་རྣམས་དང་བླ་
མ་གོང་མ་རྣམས་ཀྱི་གསུང་ལ་བསྐུར་བ་བཏབ་པར་འགྱུར། ཞེས་སོ། །རྨོངས་
པའི་བྱིས་པ་འཇིག་རྟེན་ཆོས་བརྒྱད་ཀྱི་རྟོག་པ་ཅན་རྣམས་ཀྱིས་ཆོས་ཉིད་རྟོགས་མི་སྲིད་དེ།
དེ་ལྟར་ཡང་བློ་གྲོས་ལ་འཇུག་པ་ལས། གཏིང་མཐའ་མེད་པའི་འཁོར་བའི་རྦ་ཀློང་མུན་
ནག་ན། །ལོ་བརྒྱ་ལོན་ཅིང་མིག་བྲལ་གདོན་གྱིས་བརླམས་པ་ཡི། །སྔོན་དུ་ཚེ་སྲོག་ཟས་
ནོར་བུ་ཡི་དོན་དུ་བཏང་བ་ཡིས། །མ་རྣམས་མི་སྐྱོབ་བདུད་རྩི་ཟ་ཞིང་ཁང་བཟང་འདུག།
19



མྱང་འདས་ཀྱི་གནས་ལུགས། །
གདོད་བྲལ་སྡིག་པའི་བུ་འདྲ་སྙིང་རྗེའི་མཚོ་སྤངས་ན། །བདག་ནི་ཐེག་ཆེན་རྣལ་འབྱོར་
སྤང་བླང་བྲལ་ཞེས་པ། །མོ་ཤམ་བུ་ཡིས་དཔུང་ཚོགས་བཟློག་དང་ཕམ་པར་བྱས།།
སེམས་ཉིད་རྟོགས་པ་དང་བའི་འོད་གསལ་མ་མཆིས་པར། །བྱམས་དང་སྙིང་རྗེའི་
གཟུགས་བརྙན་གསལ་བར་འདོད་པ་ཡི། །སྐྱེས་བུ་རྣམས་ནི་གཡའ་མ་ལས་བྱས་མེ་ལོང་
ལྟ། །ཚིག་ཚོགས་ཁྲོན་རྙིང་ཆུ་ལ་ངོམས་པ་དོན་གཉེར་ཡང་། །ཚ་གདུང་སྐོམ་པ་མི་སེལ་
སླར་ཡང་ངོམས་པ་མེད། །ཞི་གནས་སྒྲིག་སྒྲའི་ཆུ་ཡིས་ཁྱེར་བའི་སྐྱེ་བོ་ཡང་། །གཟུགས་
དང་གཟུགས་མེད་འཁོར་བའི་རྒྱ་མཚོ་མུ་མཐའ་མེད། །ཐོས་བསམ་ན་ཆུང་བདེ་བ་དོན་དུ་
གཉེར་བྱེད་པ། །བདེ་ཆེན་སྤྲོས་བྲལ་ཡོན་ཏན་དཔག་མེད་རྒྱབ་ཀྱིས་ཕྱོགས། །སྡིག་
གྲོགས་ཚ་སྒོའི་ཐང་ལ་ཨུ་དུམ་ཝཱ་ར་འཚོལ། །དམྱལ་བའི་མེ་རླབས་འབར་བས་ཤ་རུས་
ཐལ་བར་བྱེད། །པདྨ་ཁ་བྱེ་རིན་ཆེན་རི་བོ་ལྟ་བུའི་བླ་མ་ལ། །གདམས་ངག་བདུད་རྩི་རྒྱས་
པའི་ཆུ་མིག་དག་པ་འབབ། །དལ་འབྱོར་ལུས་ལྡན་མོས་དང་གུས་པས་འཐུང་བྱེད་པ། །
ཚད་པ་རབ་ཞི་ཡོན་ཏན་རྒྱ་མཚོའི་སངས་རྒྱས་འཐོབ། །རིགས་རུས་ལང་ཚོས་འཛིན་པའི་
བཀྲག་ལྡན་རྟོག་གེ་བ། །རང་ཉིད་བཞིན་ལ་དྲེག་པ་ཆགས་པ་མ་ཚོར་ལྟར། །རྟག་ཏུ་
གཏན་ལ་ཕབ་ཀྱང་གྲོལ་བའི་དུས་སྐབས་མེད། །ཟག་བཅས་བདེ་བ་ཚ་སྒོའི་ཐང་ལ་ཕྱིན་
གྱུར་ཀྱང་། །བདེ་ཆེན་ཡན་ལག་བརྒྱད་ལྡན་མི་རྙེད་ཚད་པས་གདུང་། །བཀའ་དང་བསྟན་
བཅོས་འོ་མའི་མཚོ་ལ་ཐོས་བསམ་གྱི། །འཁོར་ལོ་དད་དང་འདུན་པའི་སྲུབ་ཐག་བརྩོན་
འགྲུས་ཀྱི། །སྟོབས་ལྡན་སྲན་ཆེ་འཇིགས་མེད་སྐྱེས་བུས་བསྲུབས་གྱུར་ཀྱང༌། །ཡོན་ཏན་
ཆུ་དཀྲོགས་བླ་མ་མཆོག་ལྡན་མེད་གྱུར་ན། །རྩི་ཐོག་སྙིང་པོ་སྐུ་གསུམ་འཐོབ་པ་ག་ལ་



ཙིན་དྷ་མ་ཎི་རཏྣ་ཛྭ་ལ་མ་ལེ།
-----
ཡོད། །དད་པ་སྙིང་རྗེས་དྲན་དང་ཤེས་བཞིན་རྟེན་སྦྱར་ཏེ། །བདེ་ཆེན་ཁ་བ་བབ་པའི་ས་
རྣམས་ཕྱགས་བྱས་ནས། །བརྩོན་འགྲུས་ཁ་ཟས་མཆོག་རྣམས་སྟེར་བར་གྱུར་ནས་ཀྱང་།།
བདེ་བའི་འབྱུང་གནས་བླ་མའི་ཞབས་ལ་གཏུགས་གྱུར་ན། །མཚམས་མེད་འོད་གསལ་
མཁའ་ལ་རྩལ་ལྡན་ཁྱུང་བཞིན་འཕྱོ། །གལ་ཏེ་བརྒྱ་ལ་རེ་ཞིག་འཁོར་བའི་ངང་ལ་བདེ་
དང་སྐྱིད། །བློ་གྲོས་ངན་ཞིང་བསགས་པ་ཆུང་བར་འབྱུང་འགྱུར་ན། །སྐྱེས་བུ་གསུམ་ལ་
ངེས་ཤེས་རབ་བསྐྱེད་དམ་པ་བཙལ། །གངས་ལ་གནས་པའི་རྩལ་རྫོགས་སེང་གེ་འགྱིང་
བ་ཡང་། །དམན་རྨོངས་དུར་ཁྲོད་རྒྱུ་བའི་ཝ་མོས་བསླུ་བར་བྱེད། །ཐོས་བསམ་ཟླ་བ་ཉ་
བའི་བསྟན་རྩ་ཆེན་པོ་ཡང་། །མི་གཙང་གཡོ་སྒྲ་དུར་ཁྲོད་རོ་ལངས་མཛའ་མོས་བསླ།།
བདག་འཛིན་ཐག་པས་རྨི་ལམ་རྩྭ་ཕུང་དག་ལ་སྲེག །བསོད་ནམས་མ་བསགས་རང་གི་
མཇུག་མ་དག་ལ་བྱེད། །ཡེ་ཤེས་རྒྱ་མཚོའི་སངས་རྒྱས་མི་འཚོལ་བར། །འཁོར་བ་མི་
གཙང་རླབས་ལ་དགའ་བར་མ་བྱེད་ཅིག ། ༈ །བླ་མའི་ཞལ་ནས་འཁོར་བ་ཉིད་སྐྱེ་
མེད་དུ་རྟོགས་པ་ལ་མྱ་ངན་ལས་འདས་པ་ཟེར་ཏེ། དེ་ལྟར་ཡང་རིན་ཆེན་ཐེམ་སྐས་ལས།
མྱ་ངན་འདས་པའི་གནས་ལུགས་ནི། །རང་བཞིན་སྐྱེ་མེད་དུ་ཤེས་ཙམ་ན། །འཁོར་བ་ཞི་
ཨོབྲལ་དུ་གོ་ནས་ཡོང་། །སྤང་བླང་གཉིས་དང་བྲལ་ནས་མཆི། །རང་བཞིན་རྣམ་དག་གི་
1:|:ཆོས་སྐུ་ཡིན། །བློ་བུར་རྣམ་རྟོག་གི་དྲི་མ་ཞི། །དག་པ་གཉིས་ལྡན་གྱི་ཆོས་སྐུ་ཡིན། །མྱ་
ངན་འདས་པའི་གནས་ལུགས་ཀྱི། །དང་པོ་ཉིད་དུ་གོ་བར་བྱ། །རྣམ་པ་སྣ་ཚོགས་ཀྱི་བག་
Rཆགས་འདིས། །ལས་དང་པོ་པ་ཡིས་སྒོམ་ཙ་ན། །རྟོགས་པའི་བྱེ་བྲག་ཐ་དད་ཀྱིས།།
་ མས་མྱོང་ལ་བྱེ་བྲག་ཐ་དད་ཡོད། །ཟ་འོག་ཤིན་ཏུ་བཀྲ་བའི་སྟེང་། །ཤེལ་སྒོང་དྭངས་པ་
•
,
་
，
t
，
༈ ་ ：
-
z



མྱང་འདས་ཀྱི་གནས་ལུགས།
བཞག་པ་འདྲ། །རང་ལུས་གཏུམ་མོ་སྒོམ་ཙ་ན། །རྩ་དང་རླུང་གི་བྱེ་བྲག་གིས། །འཁོར་
འདས་ཀྱི་སྣང་བ་ཐ་དད་ཤར། །རིག་པ་གཅིག་ཏུ་གོ་ཙ་ན། །གཟུང་འཛིན་དང་བྲལ་བའི་
ཆོས་སྐུ་ཡིན། །བྱ་བྱེད་དང་བྲལ་ན་མྱ་ངན་འདས། །སྡུག་བསྔལ་ཟད་པས་འཁོར་བ་ཞི།།
མྱ་ངན་འདས་པའི་གནས་ལུགས་ལ། །ཐ་དད་དུ་འཛིན་པ་མ་མཆིས་ཀྱང་། །གྲངས་སུ་
བརྗོད་པ་གཉིས་པ་ཡིན།། །།སྣ་ཚོགས་སྣང་བའི་དཀྱིལ་འཁོར་འདི། །བག་ཆགས་བརྟས་
པའི་འཁྲུལ་པ་ཡིན། །བླ་མ་དམ་པའི་གདམས་ངག་གིས། །སེམས་ནམ་མཁར་གོ་ན་
འཁྲུལ་བ་ཞིག །ཆོས་ཉིད་ནམ་མཁའ་ལྟ་བུ་ཡིན། །གསལ་ལ་དྭངས་པ་བར་སྣང་
སེམས། །ཡོད་མེད་མཐའ་ལས་འདས་པ་འཆར། །ཆགས་སྡང་གི་སྤྲིན་ཚོགས་འདུས་པ་
རྣམས། །དྲན་པ་ཡེངས་མེད་དུ་བསྒོམས་ལགས་ན། །སྟོན་ཁའི་ནམ་མཁའ་དྭངས་པ་
ལྟར། །ཆགས་སྡང་གི་ན་བུན་ཡལ་ནས་འགྲོ །ཚིག་དང་ཐ་སྙད་ཀྱིས་བརྗོད་པ་ཡི།།
འདས་པའི་གནས་ལུགས་གསུམ་པ་ཡིན།། །།རིག་རིག་པོ་དང་ཏུར་ཏུར་པོ། །ནམ་
མཁའ་ལྟ་བུ་ཡིན་པ་ལ། །ཡིད་ནི་སྨྱོ་བྱེད་ཤ་ཟར་འཁྲུལ། །སེམས་ལ་དྲན་པའི་གཟུགས་
བརྙན་བྱུང་། །འདས་མ་འོངས་དུས་གསུམ་ཡི་གེར་བྲིས། །འགྲོ་དྲུག་ལམ་ལྔའི་སེམས་
ཅན་དུ། །བསྐྱེད་རིམ་ཕྱིན་ཅི་ལོག་ཏུ་བསྟན། །དྲན་པ་སྐྱེ་མེད་དུ་ཐིམ་ཙམ་ན། །སྐྱེད་རིམ་
རྫོགས་རིམ་གྱིས་དག་པ་ཡིན། །རྟོག་པའི་ངོ་ལ་སྦྱར་ལགས་ན། །མྱ་ངན་འདས་པའི་
གནས་ལུགས་ཏེ། །གྲངས་ཀྱི་བཞི་པར་བརྗོད་པ་ཡིན།། །།སྔོན་བསྐལ་པ་གྲངས་མེད་
འདས་པ་ན། །རྒྱལ་བ་ཡོན་ཏན་སེང་གེ་ཡི། །དུང་ཞེས་བྱ་བའི་འཁོར་ལོས་བསྒྱུར། །རྨི་
ལམ་ཐུན་ཅིག་རྨིས་པ་ནི། །དུས་གསུམ་སྲིད་གསུམ་ཤེས་བྱ་རྣམས། །སྐད་ཅིག་ཐང་ཅིག་



ཅིན་དྷ་མ་ཎི་རཏྟ་ཛྭ་ལ་མ་ལེ།
་་་་་་་་་་་་
ཤེས་པ་རྨིས། །གཉིད་དེ་སད་པའི་དུས་དག་དེར། །སྟོང་གསུམ་སྲིད་གསུམ་རྨི་ལམ་
རྣམས། །ནམ་མཁའ་ལྟ་བུར་གོ་བ་ལྟར། །ཐབས་ལ་མཁས་པའི་རྣལ་འབྱོར་པས། །བླ་
མ་དམ་པ་མཉེས་བྱས་ཏེ། །སངས་རྒྱས་ཀྱི་འདུ་ཤེས་ཡང་ཡང་བཞག །མོས་གུས་རྒྱ་
ཆེན་བྱས་པ་ཡིས། །དཔེ་དེ་བཞིན་དུ་གོ་ནས་འཁྲུལ་པ་ཞིག །དུས་གསུམ་གནས་པའི་
ཤེས་བྱ་རྣམས། །ཤེས་པ་གཅིག་གི་ངོ་བོར་གོ །ངོ་བོ་མཐའ་དབུས་མེད་པར་གནས། །
གནས་ལུགས་ལྔ་པ་ཡིན་པར་བཤད།། །།འཁོར་དང་མྱ་ངན་འདས་པ་ལ། །བདེན་པ་
གཉིས་དང་མཚན་ཉིད་གསུམ། །བདེན་པ་བཞི་དང་བདེན་པ་གཅིག །སུམ་ཅུ་རྩ་བདུན་
ཆོས་རྣམས་དང་། །ལམ་ལྔའི་བྱེ་བྲག་མ་ལུས་པ། །བཟང་རྟོག་གི་ཕྲེང་བར་གོ་གྱུར་ནས།།
གསལ་བྱ་གསལ་བྱེད་ཀྱི་དྲན་རིག་རྣམས། །སྐུ་གསུམ་དུ་གོ་ནས་མྱ་ངན་འདས། །དེ་
གཞི་བྲལ་དུ་གོ་ན་དོན་དམ་ཡིན། །གོ་མཁན་མེད་ན་ཆོས་སྐུ་ཡིན། །འདས་པ་གནས་
ལུགས་དྲུག་པ་ཡིན།། །།བདག་འཛིན་ཡིད་འདི་མ་ཕམ་ན། །གཉེན་པོ་ཡེ་ཤེས་
རྒྱལ་བ་མེད། །བདུད་དང་ལོག་འདྲེན་མ་ལུས་པ། །གཉིས་སུ་འཛིན་པའི་དྲན་པ་ཡིན།།
ནད་དང་གནོད་པ་ལ་སོགས་དང༌། །ཚ་གྲང་བཀྲེས་དང་སྐོམ་པ་ཡང༌། །ཆོས་དུ་མར་
སྣང་བའི་ཡིད་འདི་ཡིན། །ཡིད་ཀྱི་རང་བཞིན་ནམ་མཁའ་སྟེ། །ནམ་མཁའ་ཡོངས་སུ་
དག་པ་ལ། །དྲན་པའི་སྤྲིན་ཚོགས་དྭངས་པ་ནི། །འདས་པའི་གནས་ལུགས་བདུན་པའོ།།
འཁོར་དང་མྱ་ངན་འདས་པའི་ཆོས། །མཐར་འཛིན་ཞི་བ་དབུ་མ་སྟེ། །གཟུང་འཛིན་མེད་
༦པ་སེམས་ཙམ་ཡིན། །འཁྲུལ་ན་རྒྱུ་དང་འབྲས་བུ་ལ། །བདེན་པ་བཞི་རུ་ཐུབ་པས་
གསུངས། །སེམས་དངོས་པོ་མཚན་མར་མ་གྲུབ་ལ། །བདག་ཏུ་འཛིན་ན་མུ་སྟེགས་
་
*
:
.
་
་
，



མྱང་འདས་ཀྱི་གནས་ལུགས།
ལམ། །ལྟ་བ་སྣ་ཚོགས་བྱེ་བྲག་རྣམས། །རྨི་ལམ་སྦྲུལ་ལ་མདུད་པ་བྱས། །གཡོར་མོའི་
མི་ལ་འཇིགས་སྐྲག་སྐྱེས། །སྐྲ་ཤད་འབྲས་ཟན་ནད་ཀྱིས་ཐེབས། །ཤེས་པར་གྱུར་ན་སྡུག་
བསྔལ་ཞི། །ཐམས་ཅད་ནམ་མཁའ་འདྲ་བ་ནི། །ངོ་བོ་ཉིད་ཀྱིས་གནས་པ་སྟེ། །གནས་
ལུགས་བརྒྱད་པ་ཡིན་པར་བསྟན།། །།དེ་རྣམས་རྟོག་པའི་བྱེ་བྲག་སྟེ། །རྟོག་པ་ཞི་ན་
མྱ་ངན་འདས། །ཆགས་པ་སྤངས་ན་འཁོར་བ་དག །རྣམ་རྟོག་བྲལ་ན་སངས་རྒྱས་ཡིན།།
ལྟ་བ་དག་ན་རྟོགས་པ་ཡིན། །རྟོགས་པ་མེད་ན་ཆོས་སྐུ་ཡིན། །དགུ་པ་ཡིན་པར་ཤེས་
པར་བྱ། །མྱ་ངན་ལས་འདས་པའི་གནས་ལུགས་བསྟན་པའོ། །
ཡང་རིན་ཆེན་ཐེམ་སྐས་ལས། །སེམས་སྟོང་ཉིད་སྙིང་རྗེ་འདྲེས་པ་ནི། །རིན་ཆེན་
མཛོད་ཀྱི་གཏེར་ཁ་ཕྱེ། །རིག་པ་འཁོར་ལོ་རིན་པོ་ཆེ། །བྱང་ཆུབ་ཆེན་པོའི་ལམ་སྣ་ཁྲིད།།
རིག་པ་གླང་པོ་རིན་པོ་ཆེ། །མ་ནམ་མཁའ་མཉམ་པའི་སྡུག་བསྔལ་འཁུར། །རིག་པ་རྟ་
མཆོག་རིན་པོ་ཆེ། །དུས་གསུམ་རྒྱལ་བའི་གཞུང་ལམ་སྲོང༌། །རིག་པ་ནོར་བུ་རིན་པོ་
མེ། །མཆོག་ཐུན་མོང་གཉིས་ཀྱི་ཆར་པ་འབེབས། །རིག་པ་བཙུན་མོ་རིན་པོ་ཆེ། །བདེ་
དང་བདེ་ཆེན་འབྲལ་བ་མེད། །རིག་པ་དམག་དཔོན་རིན་པོ་ཆེ། །འཁོར་བའི་དཔུང་
ཚོགས་འཇོམས་པར་བྱེད། །རིག་པ་བློན་པོ་རིན་པོ་ཆེ། །རྣམ་རྟོག་ཆོས་སྐུར་བསྒྱུར་བར་
བྱེད། །རིག་པ་སེམས་ཉིད་རྡོ་རྗེ་འདི། །འཁོར་འདས་གཉིས་ཀྱི་རྩ་བ་སེམས། །སེམས་
བྱ་བྱེད་དང་བཅས་ན་འཁོར་བ་སྟེ། །བྱ་བྱེད་དང་བྲལ་ན་མྱ་ངན་འདས། །སེམས་ཀྱི་རྩ་བ་
མ་ཆོད་ན། །འཁོར་བའི་རྒྱ་མཚོ་མི་སྐམས་པས། །དང་པོ་སེམས་ཀྱི་རྩ་བ་གཅད། །ཅེས་
སོ། །དེ་ལ་བླ་མ་མཚན་ཉིད་དང་ལྡན་པ་ཞིག་དགོས། བླ་མས་གདམས་པ་སྟོན་པ་ལ་སློབ་
24



ཙན་དྷ་མ་ཎི་རཏྟ་ཛྭ་ལ་མ་ལེ།
མ་མོས་གུས་དང་ལྡན་པ་ཞིག་དགོས་ཏེ། རྗེ་གོང་མའི་ཞལ་སྔ་ནས། སྤྱིར་ཐོས་བསམ་
སྒོམ་གསུམ་གྱི་ཡོན་ཏན་གང་ཡང་རུང་བ་རྒྱུད་ལ་སྐྱེད་པར་བྱེད་པའམ། ཁྱད་པར་དུ་
མངོན་པར་རྟོགས་པ་སྐྱེད་པར་བྱེད་པ་ལ་སློབ་དཔོན་གྱི་རྟེན་འབྲེལ་འཛོམ་དགོས་གསུང་
བས། དོན་གཉིས་པ་སློབ་དཔོན་གྱི་མཚན་ཉིད་བསྟན་ཏོ།།
དེ་ལ་དང་བོ་སློབ་མ་ནི། གཞུང་ལས་མི་གཅིག་ཅེས་པས་དེ་ཡིན་ནོ། །དེ་ནི་
འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་སྐྱག་ལོག་པའི་མི་གཅིག་དགོས་པ་ཡིན་ནོ།།
ཆོས་རྗེས་དེ་ལ་སློབ་མ་ནི་བླ་མའི་མཚན་ཉིད་དང་འདྲ་བར་སློབ་མའི་མཚན་ཉིད་ཀྱང་
དཔག་ཏུ་མེད་པར་གསུངས་མོད་ཀྱི། མངོན་པར་རྟོགས་པའི་ཡོན་ཏན་རྒྱུད་ལ་བསྐྱེད་པར་
བྱེད་པ་ལ་ནི་མོས་གུས་ཁོ་ན་ཡིན་གསུང་། མོས་གུས་ཀྱི་ཚད་ཅི་ཙམ་ཡིན་སྙམ་ན། ཀྱེ་རྡོ་
རྗེ་ལས་གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་
མཐའ་བསྟེན་པ་དང་། །རང་གི་བསོད་ནམས་ལས་ཤེས་བྱ། །ཞེས་པས། བླ་མའི་དུས་ཀྱི་
མཐའ་ནི་ཆོས་ཀྱི་སྐུར་མ་རྟོགས་ན་འབུལ་བ་ཆེ་བ་དང་། ཞབས་ཏོག་མང་བ་དང་། བསྟེན་
ཡུན་རིང་བ་ལའང་ཟེར་བ་མིན། བླ་མ་ཆོས་ཀྱི་སྐུར་མཐོང་ཞིང་ངེས་པའི་ཤེས་པ་དེ་ལས་
ལྷག་པ་གཞན་དུ་མཐོང་བའི་དུས་མེད་པས། དུས་ཀྱི་མཐའ་དེ་ཡིན་གསུང་། དེ་ལ་སྐུ་
གཉིས་དང་འཁོར་འདས་ཀྱི་ཡོན་ཏན་ཐམས་ཅད་འབྱུང་ཞིང་མངོན་པར་རྟོགས་པ་རྒྱུད་ལ་
སྐྱེ་བ་དང༌། སྐྱོན་མཐའ་དག་འདག་པར་ཡང་། ཁྱོད་ནི་མཐོང་དང་དྲན་པ་ཙམ་གྱིས་
ཀྱང་། །སྲིད་པའི་སྡུག་བསྔལ་མ་ལུས་གཅོད་པར་བྱེད། །སྨན་པའི་རྒྱལ་པོ་ཁྱོད་ལ་ཕྱག་
འཚལ་ལོ། །ཞེས་གསུངས་པས་མོས་གུས་མཐར་ཐུག་འདི་འདྲ་བ་ཞིག་རྒྱུད་ལ་མ་སྐྱེས་ཀྱི་
25



སློབ་མའི་མཚན་ཉིད།
བར་དུ་རྟོགས་པ་དེ་འདྲ་བ་རྒྱུད་ལ་མི་སྐྱེ་བར་བཅོམ་ལྡན་འདས་རྡོ་རྗེ་འཛིན་པ་ཆེན་པོ་དང༌།
དེ་གཉིས་པ་བླ་མ་དམ་པས་གསུང་བས་སློབ་མས་མོས་གུས་སྐྱེད་པར་བྱེད་པ་གལ་ཆེ།
མོས་གུས་སྐྱེད་པར་བྱེད་པ་དེ་ཡང་། རིམ་གྱིས་པ་དང་ཅིག་ཅར་བ་གཉིས་སུ་ཡིན་པར་གོ།
རིམ་གྱིས་པ་ནི། ནད་པ་དང་ནི་ནད་པ་༼དེ་༽་ལ། །སྨན་པས་རྫས་བྱིན་ཇི་ལྟ་བར། །དེ་
བཞིན་སངས་རྒྱས་སེམས་ཅན་ལ། །སེམས་ཙམ་དུ་ཡང་བསྟན་པ་ཡིན། །ཞེས་པ་དང་།
རིམ་གྱིས་པའི་ལུང་དཔག་ཏུ་མེད་པ་གསུངས་སོ། །ཅིག་ཅར་བ་ནི་བདག་རང་ལྟ་བུ།།
ཐོས་བསམ་སྒོམ་གསུམ་གྱི་ཡོན་ཏན་ནི་མེད། བསམ་པ་བླ་མ་གཅིག་པུ་ལས་ནི་མེད།
དེའི་སྒོམ་ཞིག་རྒྱུད་ལ་མ་སྐྱེས་ན་གཞན་གང་གིས་ཀྱང་བསམ་པ་ནི་མེད། ཆོས་ཀྱི་སྐུའི་
ངེས་ཤེས་ནི་སྐྱེར་མ་བཏུབ། སྐྱེས་པ་ནི་འདོད་པ་དེ་ལ་ཆོས་ཀྱི་སྐུ་ཡིན་ནོ་བསམ་པའི་ངེས་
ཤེས་གཏིང་ནས་བསྐྱེད་ཅིང་། བཅོས་མའི་མོས་གུས་ཡན་ཆད་ཀྱིས་སྒྲུབ་པ་དྲག་ཏུ་བསྒྲུབ་
ཅིང་ཚོགས་གཉིས་རྒྱུན་ཆད་མེད་པར་བསགས་པས། རེ་ཞིག་ན་དེ་ལ་ངེས་ཤེས་ཅུང་ཟད་
སྐྱེས་ནས་སྒོམ་ཅུང་ཟད་སྐྱེས་པ་དང་། འབད་བ་དང་རྩོལ་བས་ཆོས་སྐུའི་ངེས་པ་ཐོབ་ནས།
རྟོགས་པའི་བརྟན་པ་ཐོབ་པ་ལུགས་གཅིག་ཏུ་འདུག །དེ་ཙམ་ན་སློབ་མ་ཁྲིད་པའི་ཐབས་
མཁས་པ་ཁོང་དུ་ཆུད་པར་བྱའོ། །ཐབས་དེ་ཡང་གང་ཞེ་ན། བྱང་ཆུབ་སེམས་དང་སྡོམ་པ་
དང༌། །རྗེ་བཙུན་ཐུགས་རྗེ་ཆེན་པོ་བསྒོམ། །ཕ་རོལ་ཕྱིན་དྲུག་ལས་བྱུང་བའི། །ཞིང་དང་
བསམ་པ་དངོས་པོ་དང་། །བགྱིད་དང་བགྱིད་དུ་སྩལ་བ་དང༌། །རྗེས་སུ་ཡི་རང་ལ་
སོགས་པ། །གང་ཟག་རིགས་དང་སྦྱར་བ་ལས། །ངེས་པའི་ཤེས་པ་སྐྱེས་པ་དང་། །རང་
གཞན་འཁོར་འདས་ཐམས་ཅད་ཀྱིས། །དུས་གསུམ་བསགས་དང་ཡོད་པ་ཡི། །དགེ་བ་
26



ཙིན་དྷ་མ་ཎི་རཀྟ་ཛྭ་ལ་མ་ལེ།
་་་་་་་་་
་
་
བྱང་ཆུབ་ཆེན་པོར་བསྔོ། གསུངས་སོ། །ཡང་རིན་ཆེན་འཕྲུལ་སྐས་ནས། སྒྲུབ་པ་ཚད་
དང་མི་ལྡན་ན། །ཆ་རྐྱེན་ཚོགས་པས་ཅི་ཞིག་བྱ། །དེ་ཕྱིར་བྱང་ཆུབ་བསྒྲུབ་པ་ལ། །
མཚན་ཉིད་ལྔ་དང་ལྡན་པ་གཅེས། །ལས་དང་སྐལ་པར་འཛོམས་པ་ཡིས། །བླ་མ་མཆོག་
དང་མཇལ་གྱུར་ནས། །མོས་གུས་རྒྱུན་ཆད་མེད་པ་ནི། །སྒྲུབ་པ་པོ་ཡི་མཚན་ཉིད་ཡིན།།
འཇིག་རྟེན་བྱ་བ་ཡོངས་བཏང་སྟེ། །ཟང་ཟིང་རྙེད་པ་དོན་མི་གཉེར། །ལུས་སེམས་བདེ་ལ་
མ་ཆགས་ཤིང་། །དཀའ་བ་སྒྲུབ་ནུས་ཉམས་ལེན་ཡིན། །རི་ཁྲོད་དགོན་པ་དབེན་གནས་
ལ། །མ་ཡི་པང་བཞིན་སྐྱོ་ངལ་མེད། །གྲོགས་མེད་གཅིག་པུར་འདུག་ལ་དགའ། །སྒྲུབ་
པ་པོ་ཡི་མཚན་ཉིད་ཡིན། །བདག་གི་ཞི་བདེ་མི་སྒྲུབ་པར། །སེམས་ཅན་ཀུན་གྱི་སྡུག་
བསྔལ་འདི། །སེལ་བར་འདོད་པའི་ཁུར་ཆེན་གྱིས། །ངལ་བར་མི་འདུག་དམ་པ་ཡིན།།
ཐོས་པས་ཕྱི་ནས་སྒྲོ་འདོགས་གཅོད། །ཉམས་ཀྱི་གདམས་པ་ཁོང་དུ་ཆུད། །ཐེ་ཚོམ་བྲལ་
བའི་ངེས་ཤེས་སྐྱེ། །སྒྲུབ་པ་པོ་ཡི་མཚན་ཉིད་ཡིན། །གང་ཞིག་འཁོར་བ་དོན་གཉེར་
ཞིང་། །ཐོས་པས་ཁེངས་ཤིང་དྲེགས་པར་བྱེད། །ཚིག་རྐྱང་སྨྲས་པས་དོན་མི་འགྲུབ།།
དབུལ་མོའི་གཏེར་དང་གྱད་ཀྱི་ནོར། །ཤེས་བཞིན་ཉམས་སུ་མི་ལེན་པ། །འདི་གསུམ་
དགོས་པ་སྟོར་བ་ཡིན། །སྨན་པ་གཅོང་གིས་ཟིན་པ་དང༌། །གྲུ་པ་ཆུ་ལ་ཤི་བ་དང་། །
ཆོས་མཁན་རང་ངོ་མ་ཤེས་གསུམ། །དེ་གསུམ་མི་ལ་ངོ་རེ་ཚ། །དཀའ་བ་སྤྱད་ནས་དམ་
ཆོས་བསླབས། །ཤེས་ནས་ཉམས་ལེན་ཡལ་བར་དོར། །ཚེ་འདི་ལྷུར་ལེན་ཕྱི་མ་བརྗེད།།
འདི་གསུམ་སྐྱག་པ་ཟོས་པ་ཡིན། །བང་མཛོད་འབྲུ་ཡིས་གང་གྱུར་ཀྱང་། །ལྟོགས་ནས་
ཤི་ན་དགོས་མེད་ཡིན། །རྒྱ་མཚོའི་གླིང་ན་འདུག་པའི་མི། །སྐོམ་གྲིར་ཤི་བ་རང་ངན་
27



སློབ་མའི་མཚན་ཉིད།
ཡིན། །གདམས་པ་ཞུས་ནས་མི་སྒྲུབ་པར། །ཕལ་པར་སྡོད་པ་སྙིང་མེད་ཡིན། །མཚན་
ཉིད་ལྡན་པའི་བླ་མ་ལ། །སྒོ་གསུམ་གུས་པས་བསྙེན་བཀུར་བྱ། །གཏན་གྱི་བདེ་བ་བསྒྲུབ་
པའི་ཕྱིར། །དཀའ་བས་བསྟེན་ཅིང་སྐྱོ་བ་བཟོད། །སྤྱོ་འམ་འོན་ཏེ་རྡེག་ཀྱང་རུང༌། །འདི་
ལ་ཁུར་དུ་མི་བལྟ་སྟེ། །ཐུགས་རྗེའི་མངའ་བདག་དེ་དག་གིས། །ཐབས་ཀྱིས་བདེ་ལ་
འགོད་པར་བྱེད། །ཏིལླི་པ་ཡི་ལོ་རྒྱུས་བཞིན། །མ་དག་གཡུང་པོའི་སྤྱོད་པ་དང་། ཁ་ན་
མ་ཐོ་འཆལ་ཚིག་ལ། །མོས་པ་ལྡོག་པར་ག་ལ་རུང༌། །དཔེར་ན་འཇམ་དཔལ་བཤེས་
གཉེན་བཞིན། །ཁྲོ་དང་དེ་བཞིན་འཚིགས་པ་དང་། །ངན་དུ་སྨྲ་བ་ལ་སོགས་པ། །འདི་
ཀུན་ཐུགས་རྗེའི་རྣམ་འགྱུར་ཡིན། །བདེ་གཤེགས་ཁྲོ་བོའི་ཚུལ་ལ་ལྟོས། །ཆགས་དང་དེ་
བཞིན་ཞེན་པ་དང་། །སྒོ་ལྔ་ཡུལ་གྱི་གཡེང་བ་ཀུན། །གདུལ་བྱའི་དོན་དུ་དགོངས་པ་
ཡིན། །རྣལ་འབྱོར་མ་ཡི་རྒྱུད་དུ་ལྟོས། །དེ་ཕྱིར་སྐྱེས་མཆོག་འདི་ཀུན་ལ། །ངེས་པར་
སྤྱོད་པ་གང་ཡང་མེད། །ཐབས་ཀྱི་རྣམ་འགྱུར་ཅིར་ཡང་སྟོན། །འདི་ལ་གཞན་གྱིས་
བརྟག་ཏུ་མེད། །འདི་ལ་ལོག་པར་གང་མཐོང་བ། །མེ་ལོང་བཞིན་གྱི་གྲིབ་མ་ལྟར། །
རང་གི་སྐྱོན་དུ་ཤེས་པར་གྱིས། །མོས་གུས་ཡེངས་པ་མེད་པ་ཡིས། །སྤྱི་བོའི་གཙུག་ཏུ་
བཀུར་བར་བྱ། །སེར་སྣ་མེད་པའི་ཟང་ཟིང་གིས། །དུས་རྣམས་རྟག་ཏུ་མཉེས་པར་བྱ།།
གཡོ་སྒྱུ་མེད་པའི་དྲང་གཏམ་གྱིས། །དོན་དུ་འགྱུར་བའི་ལས་རྣམས་བྱ། །རྨོངས་པ་མེད་
པའི་ཤེས་རབ་ཀྱིས། །ཉམས་ཀྱི་གདམས་པ་བླང་བར་བྱ། །ལེ་ལོ་མེད་པའི་བརྩོན་འགྲུས་
ཀྱིས། །སྒྲུབ་པ་པོ་ཡིས་ཉམས་སུ་བླང༌། །ཞེས་སོ། །ཡང་རིན་ཆེན་སྒྲོན་མ་ནས། ལར་
བླ་མས་ཅི་གསུང་བྱེད་ཅིང་ཆོས་མི་སྤོང་བ་གལ་ཆེ། ཐེག་པ་ཆུང་ངུ་ཡི་གང་ཟག་ཡིན་ན་
༡8



ཙིན་དྷ་མ་ཎི་རཏྟ་ཛྭ་ལ་མ་ལེ།
སྐྱབས་སུ་འགྲོ་བ་ཐུན་མོང་བ་ནས། དགེ་སློང་གི་བར་དུ་བླ་མ་ལས་ཐོབ་པའི་སྡོམ་པ་དང་
པོ་མ་ཞིག་པར་བྱ་སྙམ་པའི་བློ། བར་དུ་བཅས་པ་རལ་ཡང་མགོ་ལ་མེ་ཤོར་བ་གསོད་པ་
བཞིན་དུ་ངས་བཤགས་སྡོམ་བྱ་སྙམ་པའི་སྤོང་སེམས་དང་བཤགས་སེམས་ཅན་ཞིག་
དགོས། བྱང་ཆུབ་སེམས་དཔའ་དང༌། རིག་པ་འཛིན་པའི་སྡོམ་པ་འཛིན་པ་ཡིན་ཡང་།
སངས་རྒྱས་ཀྱིས་གསུངས་པའི་བླ་མའི་བཀའ་ལས་མི་འདའ་བ་ཞིག་དགོས་སྙམ་པ་གལ་
ཆེ། གང་ཟག་ལ་ཡང་རིགས་གཉིས་ཡོད་དེ། རིམ་གྱིས་འཇུག་པ་དང་། ཅིག་ཅར་
འཇུག་པའོ། །རིམ་གྱིས་འཇུག་པ་ནི་བསོད་ནམས་དང་ཡེ་ཤེས་ཀྱི་ཚོགས་བསྲེས་ཤིང་
བསག་དགོས། གཉེན་པོ་ལ་སྒང་གཤོང་ཆེ། དད་པ་ལ་མཐོ་དམན་ཡོང་། གྲོགས་ཀྱིས་
བསྒྱུར་བ་ལ་ཚེགས་མེད། དེ་ལྟ་བུའི་རྟེན་གྱི་གང་ཟག་དེ་བླ་མ་དང་སྐད་ཅིག་ཀྱང་བྲལ་བའི་
ཐབས་མེད། ཅིག་ཅར་བའི་རྟེན་གྱི་གང་ཟག་ནི། སྒྲུབ་པ་ལ་ནན་ཏན་བྱེད་པ་ལ་རྐྱེན་གང་
གིས་ཀྱང་བར་དུ་གཅོད་མི་ནུས། མོས་གུས་ལ་ལྟེམ་རྐྱང་མེད། ཟས་ལ་འདོད་པ་ཆུང་།
གོས་ལ་ཆགས་པ་མེད། ཉེ་དུ་དང་གཉེན་འབྲེལ་ལ་གཏན་གྲོགས་ཀྱི་བློ་མི་ཡོང་། རྫས་
དང་ཡོ་བྱད་ལ་རྨི་ལམ་གྱི་ནོར་རྫས་དང་ཁྱད་མེད་པའི་བློ་སྐྱེ། བྱམས་པ་མེད་པར་བླ་མ་
མཆོག་རྣམས་དང་འབྲལ་བའི་དུས་མེད། བློ་ལ་ཆོས་མིན་པ་གཅིག་ཀྱང་མི་འོང་། སྟོང་
པ་ཉིད་ཀྱི་དོན་ཐོས་པའི་དུས་སུ་བ་སྤུ་ལྡང་། མཆི་མ་དཀུ། དགའ་བ་སྐྱེ། ནམ་མཁའ་དང་
མཉམ་པའི་སེམས་ཅན་གྱི་དོན་རང་ཤུགས་ལ་བྱམས་པ་རྒྱུན་ཆད་མེད་པར་འོང་། རྟེན་
གྱི་གང་ཟག་གི་མཚན་ཉིད་བསྡུས་པ་ནི། དད་ལྡན་ཆོས་ལ་གནས་པ་དང་། །བླ་མ་ལ་
གུས་སྙིང་རྗེར་ལྡན། །རྒྱུ་འབྲས་ཕྲ་བའི་ཕྲ་བ་རྣམས། །མིག་གི་འབྲས་བུ་བཞིན་དུ་
29



སློབ་མའི་མཚན་ཉིད།
བསྲུང་། །སྙིང་རྗེ་སྟོང་པ་ཟུང་དུ་འཇུག །གསང་ཐུབ་ཡོན་ཏན་སྐྱེ་བ་འོ། །ཞེས་གསུངས་
སོ། །ཆོས་རྗེའི་ཤེས་རབ་སྒྲོན་མེ་ལས་གསང་བཅུ་ནི། གསང་སྔགས་རྡོ་རྗེ་ཐེག་པ་ལས།།
རང་རྒྱུད་བྱིན་གྱིས་རློབ་པ་ཡི། །ལྷ་དང་བླ་མ་གསང་བ་དང་། །ལྟ་བ་སྒོམ་པ་སྤྱོད་པ་
དང༌། །གྲོགས་དང་རྫས་དང་སྔགས་དང་ནི། །ཕྱག་རྒྱ་བགྲང་ཕྲེང་ལ་སོགས་པ། །ཐམས་
ཅད་ཐམས་ཅད་གསང་བར་གསུངས། །དེས་ན་རང་སྐྱིད་གང་འདོད་པ། །ལུས་ཉམས་
སེམས་ཉམས་རྨི་ཉམས་སོགས། །བཟང་པོར་གྱུར་པ་སྲིད་ཚད་རྣམས། །སྲོག་ལ་བབ་
ཀྱང་མི་བཟླ་སྟེ། །ནམ་མཁའི་དབུས་སུ་སྦ་བར་བྱ། །ཞེས་སོ། །བློ་གྲོས་འཇུག་པ་ལས།
དད་པ་གསེར་གྱི་ས་གཞི་རི་རབ་ལྟར། །བརྟན་ཞིང་ཡོན་ཏན་ཆོས་ལ་ངོམས་པ་མེད།།
ཤེས་རབ་རྡོ་རྗེ་ཡེ་ཤེས་ཉི་མ་ལྟ་བུར་གནས། །སྙིང་རྗེ་ཡན་ལག་བརྒྱད་ལྡན་བདུད་རྩི་བུམ་
པ་གང༌། །བརྩོན་འགྲུས་ཆུ་བོའི་རྒྱུན་དང་གཞུ་ཡི་རྒྱུད། །དཔའ་བརྟན་སེངྒེ་གླང་ཆེན་
རྒྱལ་པོའི་བུ། །ངོ་དགའ་རབ་སྤངས་གཡོ་སྒྲ་ཁ་གསག་མེད། །ཟས་གོས་ཞེན་པ་ཆུང་ལ་
ལྟོས་ཐག་ཆད། །དམ་ཚིག་མིག་གི་འབྲས་བུ་བཞིན་དུ་བསྲུང་། །མཆོག་དང་དམན་ལ་
བྱམས་པ་མ་གཅིག་བཞིན། །གཡེང་ལ་སྲོག་གཅོད་དབེན་ལ་བདུད་རྩི་ལྟར། །རྟག་ཏུ་
འདོད་ཅིང་ཡིད་གདུངས་ཚིམ་པ་མེད། །དང་པོ་སྐྱབས་འགྲོ་ཚིག་གཅིག་ནས་བཟུང་ནས།།
དབང་བཞི་ལེགས་ཐོབ་བསྲུང་བྱ་རྣམས་ལ་དམ། །ངག་འཇམ་ཟུར་འགོ་མ་རགས་ཉེས་
སྐྱོན་ཤེས། །སྡོད་ན་སྲན་ཆེ་འགྲོ་ན་ཞེན་པ་བྲལ། །གཞན་གྱི་ཉེས་སྐྱོན་བལྟ་ཡོན་ཏན་
སྒྲོགས། །ཡུན་རིང་འགྲོགས་ཀྱང་སུན་ཅིང་གོམ་པ་མེད། །བདེ་འཇམ་འགག་རྣམས་མི་
སྤོང་ཆོས་ལ་མོ་གནས། །ཇི་ལྟར་བྱས་ཀྱང་དཀར་པོའི་ཡོན་ཏན་འཕེལ། །མཐོང་ན་
30



ཙིན་དྷ་མ་ཎི་རཏྟ་ཛྭ་ལ་མ་ལེ།
དགའ་ལ་འགྲོགས་ན་དད་པ་དེ། །ཆོས་རྗེ་སངས་རྒྱས་སྒྲུབ་པའི་གང་ཟག་གོ །དཔལ་
ལྡན་གསང་བ་འདུས་པའི་རྒྱུད་རྣམས་དང༌། །བླ་མ་རིན་ཆེན་སྐུ་འདས་ཞལ་སྔ་ནས།།
མོས་གུས་རབ་རྒྱས་དད་པའི་སེམས་ཡོད་ན། །སྒྲུབ་པ་རབ་མཆོག་ཡོན་ཏན་རྒྱ་མཚོ་
མཆོག །ཡང་དང་ཡང་དུ་ནན་ཏན་ཆེན་པོས་གསུངས། །ཞེས་སོ། །བླ་མ་རིན་པོ་ཆེའི་
ཞལ་སྔ་ནས། སློབ་མའི་མཚན་ཉིད་མདོར་བསྡུ་ན་བླ་མས་ཅི་གསུང་བཀའ་བཞིན་སྒྲུབ་པ་
ལ་འདུས་པ་ཡིན་གསུངས། དེ་ཡང་དཔལ་ལྡན་ལྷོ་བྲག་པའི་ཞལ་སྔ་ནས། ཅི་གསུང་
བཀའ་བཞིན་སྒྲུབ་པ་དེ། །མི་ལ་རྡོ་རྗེ་རྒྱལ་མཚན་ཡིན། །གདམས་ངག་བྱིན་པ་དེ་ཙུག་
ལགས། །ཞེས་གསུངས་སོ། །
གཉིས་པ་བླ་མའི་མཚན་ཉིད་ནི། གཞུང་ནས་འཇིག་རྟེན་མགོན་པོ་ཞེས་པ་དེས་
མཚོན་པ་ཡིན་ནོ། །དེ་ཅི་ལྟ་བུ་ཡིན་ན་དེ་ནི་དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་
གསུང་ཐུགས་ཀྱི་ཡེ་ཤེས་ཀྱི་ངོ་བོར་གྱུར་པ་ཇིག་རྟེན་གསུམ་གྱི་མགོན་པོ་དཔལ་ལྡན་ཕག་
མོ་གྲུ་པ་ལྟ་བུ་ཡིན། ཆོས་རྗེའི་ཞལ་སྔ་ནས་བདེ་བར་གཤེགས་པའི་གསུང་རབ་དཔག་ཏུ་
མེད་པར་བླ་མའི་མཚན་ཉིད་འདི་ལྟ་བུ་ཡིན་ཞེས་པའི་གསུང་ལུང་ཁུངས་དང་བཅས་པ་
དཔག་ཏུ་མེད་པ་ཞིག་གསུངས་པ་ནི་བརྗོད་ཀྱིས་མི་ལང་ཞིང་འདིར་ཡང་མི་སྨོས་ཏེ། དེ་
ཡང་བླ་མ་རིན་པོ་ཆེའི་ཞལ་སྔ་ནས། ཤེས་རབ་ཆེན་པོའི་སྒོ་ནས་གཞན་གྱི་ལམ་སྣ་ཁྲིད་
ནུས་པ་དང་། སྙིང་རྗེ་ཆེན་པོའི་སྒོ་ནས་སེམས་ཅན་གྱི་ཁུར་འཁུར་བ་དང༌། ཚེ་འདི་ལ་
སྐད་ཅིག་ཙམ་ཡང་ལྟོས་པ་མེད་པ་དང་གསུམ་ཡིན་གསུངས་པས། འདི་གསུམ་ལ་རང་
གི་རྒྱུད་དུ་ཞུ་ཐུག་བྱ་བ་གལ་ཆེ་བར་གོ །རྟོགས་པ་སྐྱེད་པའི་བླ་མ་ནི་གཞན་ཅི་ཡོད་ཀྱང་མི་
31



བླ་མའི་མཚན་ཉིད།
ཕན་ཏེ། རང་ཉིད་ལ་ཕྱག་རྒྱ་ཆེན་པོའི་མངོན་པར་རྟོགས་པ་ཡོད་པ་གལ་ཆེ་བས། དེ་ལྟར་
ཡང་བཅོམ་ལྡན་འདས་དཔལ་སྡོམ་པ་རྒྱ་མཚོའི་རྒྱུད་ལས། གང་གི་དྲིན་གྱིས་བདེ་ཆེན་
ནི། །སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་
པདྨོར་འདུད། །ཅེས་གསུངས་པས། སློབ་མའི་རྒྱུད་ལ་སེམས་མངོན་པར་རྟོགས་པ་སྐྱེད་
ནུས་པ་དེ་ལ་བླ་མ་རིན་པོ་ཆེ་ཞེས་ཟེར་བ་ཡིན་གསུངས། གཞན་རྒྱུད་ལ་སྒོམ་དེ་སྐྱེད་པར་
བྱེད་ནུས་པ་ནི་སྒོམ་རོ་གཅིག་རྟོགས་ནས་ཡོད་པ་ཡིན་གསུངས། དེ་ལྟར་ཡང་ཚེ་འདིར་
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འདོད་པའི་རྟེན་གྱི་གང་ཟག་གིས། བླ་མ་
བྱང་ཆུབ་ཀྱི་སེམས་གཉིས་འདྲེས་པ་ཞིག་བཙལ་གསུང་བ་དེ་ཡང་། རང་ཉིད་བྱང་ཆུབ་ཀྱི་
སེམས་གཉིས་འདྲེས་པའི་སྐུར་གྱུར་པ། གཞན་གང་གི་ཡང་ལུས་སུ་མ་གྱུར་པ་རང་ཉིད་
ལ་རང་ཉིད་ཡིད་ཆེས་པ། བླ་མའི་གསུང་དང་། སངས་རྒྱས་བཅོམ་ལྡན་འདས་ཀྱི་གསུང་
དང་། མཐུན་པར་གྱུར་པ་ནི་བླ་མའོ་གསུངས། །བློ་གྲོས་འཇུག་པ་ནས། མི་འཆི་
བསྐལ་པ་དུ་མའི་བཅུད་ལེན་མཆོག །དེ་ཡི་གནས་ནི་བླ་མ་མཆོག་ཡིན་པས། །མི་མཐུན་
ཕྱོགས་སྤངས་མཚན་ཉིད་ལྡན་པ་བཙལ། །ཞེས་པས་སོ། །མཚན་ཉིད་མི་ལྡན་པ་གང་ཞེ་
ན། །ལེགས་སྤྱད་རྒྱ་མཚོའི་དྲི་མ་མི་ཚོར་ཞིང་། ཉམས་མྱོང་བར་སྣང་བཞིན་དུ་དྭང་བའང་
མེད། །སྙིང་རྗེ་མ་མ་ལྟ་བུའི་བརྩེ་སེམས་བྲལ། །རྟོག་པ་ནམ་མཁའ་ལྟ་བུར་ཆོད་པ་མེད།།
ཤེས་རབ་ཤ་མོའི་སུལ་བཞིན་གོ་བ་སྟོར། །ཐོས་བསམ་ནོར་བཟང་བུ་བཞིན་བྱས་པ་མེད།།
སྡུག་བསྔལ་རྟག་ཏུ་ངུ་བཞིན་ཉམས་མ་བླངས། །ནོར་བདུན་འཕགས་པའི་ཚུལ་གྱིས་རེག་
མི་འགྱུར། །འདི་ལ་ཞེན་ཅིང་འདོད་ཡོན་ཆུ་བཞིན་འཐུང་། །བདག་འཛིན་མངའ་ཐང་རྟོག་
32



ཅིན་དྷ་མ་ཎི་རཏྟ་ཛྭ་ལ་མ་ལེ།
པའི་ཁར་ཡ་ཚིག །ཞེ་བ་གཏུམ་ཞིང་འཕྲལ་དུ་འཚིག་པ་མང་། ཁོང་ན་གདུག་ལ་མནར་
སེམས་རྒྱུན་པར་གནས། ཁ་གསག་གཡོ་སྒྱུས་སྙེན་བཀུར་འཚོལ་བར་བྱེད། །འཁོར་
རྣམས་འདོད་ཅིང་གྲགས་སྙན་ལྷུར་ཡང་ལེན། །བསྟེན་ན་མེ་འདྲ་སྤང་ན་དུག་མདའ་
གཏོང་། །དང་པོར་ཁ་ཟས་གོས་ཀྱིས་སླུ་བྱེད་དེ། །ཞབས་ནས་གཏུགས་ན་ཏིལ་ཕུང་
བཞིན་དུ་གདུང༌། །མཚང་རྣམས་ཚིགས་པའི་མིག་ནས་འབྲུ་བར་བྱེད། །ཡོན་ཏན་ཆུང་
ཞིང་ང་རྒྱལ་སྐྱོན་གྱིས་བརྒྱན། །སྒོག་སྐྱ་དུག་སྡོང་ལྟ་བུའི་སློབ་དཔོན་སྤང་། །ཞེས་
སོ། འོ་ན་བླ་མ་ཅི་ལྟ་བུ་བསྟེན་ན། བསྐལ་པ་དུ་མར་ཚོགས་བསགས་རྒྱུད་ཀྱང་
འབྱོངས། །ཚུལ་ཁྲིམས་ལྷག་བསམ་རྣམས་ལ་རལ་བ་མེད། །ཞི་དུལ་དེས་པ་ལོ་བརྒྱ་
སྦྱངས་པ་འདྲ། །མཐོང་ན་དད་ཅིང་འགྲོགས་ན་སྐྱོ་བ་མེད། །བསྟེན་ན་ཡོན་ཏན་འཕེལ་
ཞིང་ཕན་འདོགས་ཆེ། །འགྲོགས་ཤིང་དང་བ་སྐྱེ་ལ་འབྲལ་མི་ཕོད། །ཉེས་སྐྱོན་འདི་བྱས་
མཐོང་ཐོས་གསུམ་དང་བྲལ། །བསྡད་པའི་ས་རྣམས་ཉམས་དགའ་འཇིགས་དང་བྲལ།།
འཁོར་ལ་འཇམ་ཚིག་སྨྲས་ཀྱང་ངང་གིས་ཞི། །རིག་པའི་གནས་ཀྱིས་རབ་བརྒྱན་སྐྱེས་
ཆེན་ནི། །གང་གིས་བལྟས་ཀྱང་ཉེས་པའི་ཚོགས་རབ་ཞི། །བཤད་ན་ལེགས་སྨྲ་མཉན་ན་
ཚིམ་པ་མེད། །སེམས་ཀྱི་ངོ་བོ་བལྟར་མེད་བརྗོད་དུ་མེད། །རྣམ་རྟོག་བག་ཆགས་
གཟུགས་བརྙན་སྙིང་རྗེ་སྐྱེ། །ཚེ་འདིའི་ལྟོས་པ་རབ་ཟད་གཞན་ཕན་བརྩོན། །བླ་མ་སངས་
རྒྱས་རབ་གཟིགས་མོས་གུས་ཆེ། །མཁའ་དང་མཉམ་པའི་སེམས་ཅན་མ་ལུས་པའི།།
སྡུག་བསྔལ་བདག་གིས་འཁུར་ཞེས་སྙིང་རྗེར་བཅས། །འཁོར་བ་གཞི་བྲལ་ཤེས་པས་
མཉམ་རྗེས་མེད། །སྣང་བ་མཁའ་བཞིན་རྟོགས་པས་མངོན་ཤེས་ལྡན། །རྟག་ཏུ་ཚིག་
33



བླ་མའི་མཚན་ཉིད།
འཇམ་སྨྲ་བས་སྐལ་ལྡན་སྡུད། །རྙེད་དང་བཀུར་སྟི་བྲལ་བས་ཀུན་ལ་སྙོམས། །རྩ་བ་ཆད་
པས་མངལ་ཁ་འགྲིམ་དོགས་མེད། །ཤེས་རབ་སྙིང་རྗེར་བཅས་ཤིང་ཞེ་འདོད་བྲལ། །སྐྱོ་
བ་སྤངས་ཤིང་སློབ་མའི་བྱ་བར་བརྩོན། །ཡོན་ཏན་རྒྱས་པར་བྱེད་ཅིང་སྐྱོན་དག་ཤེས། །དེ་
འདྲའི་བླ་མ་སྲོག་གིས་གཟུང་བར་བྱ། །ཞེས་སོ། །འཕྲུལ་སྐས་ལས། ཀྱེ་མ་འཁོར་བ་
སྒྲོལ་བའི་གྲུ། །མུན་པ་སེལ་བའི་སྒྲོན་མེ་མཆོག །མྱ་ངན་འདས་པའི་དེད་དཔོན་གཙོ།།
བླ་མ་ལ་ནི་གུས་པས་འདུད། །ཅི་ཕྱིར་བླ་མ་མེད་པ་ཡི། །ཐར་པའི་ལམ་ཡང་ཡོང་མིན་
ཏེ། །སྐྱ་བ་འཛིན་པ་མེད་པ་ཡི། །གྲུས་ནི་ཕ་རོལ་ཕྱིན་མི་འགྱུར། །དེ་བཞིན་ཡོན་ཏན་
རབ་རྫོགས་ཀྱང་། །བླ་མ་མེད་ན་སྲིད་མཐར་མིན། །ཅི་ཕྱིར་བསྐལ་པའི་སངས་རྒྱས་
རྣམས། །བླ་མ་ལ་ནི་བསྟེན་ནས་སུ། །འདི་ནི་དུས་གསུམ་སངས་རྒྱས་ཀྱི། །འདྲེན་པའི་
དམ་པ་ཉིད་ཡིན་ན། །བདག་ནི་ཅི་ཕྱིར་བསྟེན་མི་བྱེད། །བླ་མ་སངས་རྒྱས་བླ་མ་ཆོས།།
དེ་བཞིན་བླ་མ་དགེ་འདུན་ཏེ། །བླ་མ་རྡོ་རྗེ་འཆང་ཆེན་དངོས། །བསྐལ་པ་འབུམ་གྱི་
སངས་རྒྱས་པས། །བླ་མ་བསྟེན་པར་རྒྱུད་ནས་གསུངས། །སངས་རྒྱས་རྣམས་ཀྱི་སྐུ་
གསུང་ཐུགས། །བླ་མའི་ལུས་ངག་ཡིད་གསུམ་ལ། །གནས་ཞེས་རྡོ་རྗེ་འཆང་ཆེན་
གསུངས། །དེ་ཕྱིར་བླ་མ་བསྟེན་གྱུར་ཀྱང་། །མཚན་ཉིད་ལྡན་པར་མ་གྱུར་པའི། །ལོག་
པའི་བཤེས་གཉེན་མང་བས་ན། །དེ་ཕྱིར་བླ་མའི་མཚན་ཉིད་བརྟག །མཁྱེན་པའི་ཡོན་ཏན་
ནོར་བུ་འདྲ། །ཤེས་བྱ་ཤ་མོའི་སུལ་བཞིན་རྟོགས། །སྣ་ཚོགས་ཐབས་ཀྱི་ཁྱད་པར་གྱིས།།
གདུལ་བྱ་ཡལ་བར་མི་འདོར་དང་། །ཐུགས་ཀྱི་རྟོགས་པ་ནམ་མཁའི་ངང་། །ཆོས་ཉིད་སྤྱི་
དང་རང་མཚན་མཐོང་། །འགྱུར་མེད་ཆེན་པོའི་གདེང་གིས་ཆོད། །བདག་འཛིན་རྩད་ནས་
34



ཙིན་དྷ་མ་ཎི་རཏྣ་ཛྭ་ལ་མ་ལེ།
ཆོད་པ་དང༌། །ཉམས་མྱོང་བར་སྣང་དང་བ་ལ། །སྣ་ཚོགས་ཐབས་ཀྱི་སྐར་ཕྲན་བཀོད།།
ལམ་གྱི་སྐྱེ་ལུགས་དུ་མ་ཡིན། །སྣ་ཚོགས་གྲོགས་སུ་འགྱུར་དང་གསུམ། །ཐུགས་རྗེ་ཉི་
མའི་དཀྱིལ་འཁོར་གྱིས། །རྒྱུན་ཆད་མེད་པའི་འགྲོ་དོན་མཛད། །སྐྱོ་ངལ་མེད་པར་གཞན་
དོན་སྒྲུབ། །དབྱེ་གསལ་༼བསལ་༽མེད་པ་བཞི་པ་ཡིན། །རྟོགས་པའི་མེ་དཔུང་དྲོད་མ་
ཡལ། །གདམས་པའི་ཆུ་བོ་རྒྱུན་མ་ཆད། །ཉམས་ཀྱི་མེ་ལོང་གཡས་མ་གཡོགས། །དེ་
ལྔ་བླ་མའི་མཚན་ཉིད་ཡིན། །དེ་ལྟར་མཚན་ཉིད་ཀུན་ལྡན་ཞིང་། །ཡོན་ཏན་དུ་མས་རབ་
བརྒྱན་པའི། །བླ་མའི་མཆོག་ནི་ཤིང་རྟ་འདྲ། །ཐར་པའི་ལམ་མཆོག་བགྲོད་པར་བྱེད། །
དེ་བཞིན་ཁྱུ་མཆོག་ལྟ་བུ་སྟེ། །འཇིག་ཚོགས་ལྟ་བ་འཇོམས་པར་བྱེད། །རྩལ་རྫོགས་སེངྒེ་
ཇི་བཞིན་དུ། །ཐེག་པ་དམན་པ་ཟིལ་གྱིས་གནོན། །འདི་འདྲ་ཅི་ཡི་ཕྱིར་མི་བསྟེན། །གང་
ཞིག་མཚན་ཉིད་མི་ལྡན་ཞིང་། །ལོག་པའི་བཤེས་གཉེན་འདི་ལྟ་སྟེ། །སྟོང་པའི་རྫོང་ལ་
ཞེན་པ་ཡི། །རྒྱུ་འབྲས་ཆད་པའི་ལྟ་བ་ཅན། །རང་གིས་ཉམས་སུ་མ་མྱོང་བར། །གཞན་
ལ་སྟོན་པའི་ཁ་སྤྱང་པོ། །ཐོས་པས་སྒྲོ་འདོགས་མ་ཆོད་པར། །ཡིག་ནག་བཙལ་བའི་
མཁྱེན་རྒྱ་ཅན། །བརྒྱུད་ལྡན་བླ་མ་མ་བསྟེན་པར། །ཚིག་སྒྲུམ་༼འབུམ་༽བསྒྲགས་པའི་
གདམས་པ་ཅན། །བླ་མ་ལ་ཞབས་ཏོག་མ་སོང་བའི། །དཔེ་འཁྱར་བསྒྲགས་པའི་ཚེས་
སྡུགས་པོ། །ཆོས་ལ་དཀའ་ལས་མ་བྱས་པའི། །མན་ངག་བརྐུས་པའི་བཀའ་བབས་ཅན།།
བླ་མ་རྐུན་ནོར་བཞིན་དུ་གསང༌། །བརྒྱུད་པ་གྲགས་ཚད་ཀུན་ཀྱང་འཛིན། །སྤྱོད་ལམ་
གྲོགས་སུ་མ་ཤར་བར། །ཐོ་ཆོ་བྱེད་པའི་གཞིག་རྫུ་ཅན། །ཚུལ་འཆོས་བྱེད་པས་བཙུན་དུ་
རེ། །ཉམས་ལེན་མེད་པའི་སྒྲུབ་པ་པོ། །དགེ་སྦྱོར་མེད་པའི་སྒོམ་ཆེན་པ། །རྟོགས་པ་
35



བླ་མའི་མཚན་ཉིད།
མེད་པའི་ལྟ་མཐོན་པོ། །གཡོ་སྒྲ་མཁས་པའི་བཟང་དུ་རེ། །སྡུག་གསོག་བྱས་པའི་ལོངས་
སྤྱོད་ཅན། །ཟས་ཀྱིས་བྲིད་པའི་འཁོར་མང་པོ། །དབང་ལ་རེ་བའི་བསོད་ནམས་ཅན། །དེ་
འདྲས་ལོག་པའི་ལམ་ལ་འཁྲིད། །དེས་ནི་འཁོར་བ་སྤེལ་བར་བྱེད། །དེས་ནི་འགྲོ་དོན་མི་
འགྲུབ་སྟེ། །དེ་འདྲའི་བླ་མ་མེད་ཀྱང་བླའི། །རྗེས་སུ་ཞུགས་པ་ག་ལ་རིགས། །ཞེས་སོ།།
ཡང་རིན་ཆེན་སྒྲོན་མ་ནས། འཁོར་བ་ཐོག་མ་མེད་པ་ནས་ད་ལྟའི་བར་དུ་འཁོར་བའི་རྒྱ་
མཚོ་སྡུག་བསྔལ་གྱི་ར་བ་གཏི་མུག་གི་མུན་པར་འཁྱམས་པ་དཔོན་སློབ་ཀྱི་རྟེན་འབྲེལ་མ་
འཛོམས་པས་ལན་གསུངས། བླ་མ་གདམ་པ་གལ་ཆེ། འཇིག་རྟེན་གྱི་སྨན་དང་བཟོ་ལ་
སོགས་པ་སློབ་པ་ལ་ཡང་། སློབ་དཔོན་མཁས་པ་ཞིག་དགོས། ཕྱི་རོལ་མུ་སྟེགས་པའི་
ཐུན་མོང་གི་དངོས་གྲུབ་དང་། སྲིད་པའི་རྩེ་མོའི་སེམས་འཐོབ་པར་བྱེད་པ་ལ་སློབ་དཔོན་
གཤའ་མ་ཞིག་དགོས། དེ་རྣམས་ལ་ཡང་སློབ་དཔོན་གཤའ་མ་ཞིག་མ་བཙལ་ན་སྐྱེས་བུ་
དེ་ལ་ཡོན་ཏན་ག་ནས་ཡོང་། ཁོའི་སློབ་དཔོན་རང་གིས་ཀྱང་ཅང་མི་ཤེས་ཟེར་ནས་གཞན་
དག་རྣམས་ཀྱིས་ཁྱད་གསོད་བྱེད། སློབ་དཔོན་གསང་དགོས། ཡོན་ཏན་གྱི་འབྲས་བུ་མི་
ཐོན། ཆོས་མ་རྟོགས་པའི་བཤེས་གཉེན་༼ཡིན་༽ཐམས་ཅད་ལ་ཡང་སློབ་དཔོན་བཟང་
དགོས་ན། མཆོག་དང་ཐུན་མོང་གི་དངོས་གྲུབ་ཐོབ་པར་བྱེད་པ་ལ་བླ་མ་ཤིན་ཏུ་ཡང་
བཟང་དགོས། རང་ཉིད་ཐར་པ་དང་ཐམས་ཅད་མཁྱེན་པ་ཚེ་རབས་ཐམས་ཅད་ཀྱི་བསོད་
ནམས། གཏན་གྱི་རྐྱེན་རྒྱགས། །དུས་ད་ལྟའི་དུས་སུ་སྒྲུབ་ན་འོང་ངེས་པ་ལ། བླ་མ་གང་
ཐུག་ལ་བསྟེན་ནས་ཆོས་མཉན། དང་པོར་ཚེ་འདིས་ཀུན་ནས་བསླང་ནས། བར་དུ་བླ་མ་
ལ་མོས་གུས་མ་བྱས། ཐ་མར་ངན་སྐྱོན་ཐམས་ཅད་ནས་ཀྱི་ཐང་མ་བདལ་བ་བཞིན་དུ།
36



ཙིན་དྷ་མ་ཎི་རཏྣ་ཛྭ་ལ་མ་ལེ།
ཐོས་ཐོས་དང༌། ཕྱིན་ཕྱིན་ཏུ་བསྒྲགས་ན། གཏན་སྡུག་བསྔལ་གྱི་གནས་སུ་འགྲོ་བས།
དང་པོ་ནས་སོར་མོ་བྲང་ཐོག་ཏུ་བཀྲམ་ལ་མི་གཞན་ལའང་འདྲི། རང་ཡང་རྩར་ཕྱིན་ལ་
དད་མ་དད་བལྟ། སྡོམ་འཆོལ་དུ་མི་འཇུག་པ་གལ་ཆེ། བླ་མའི་མཚན་ཉིད་ཆོས་ཐམས་
ཅད་ནས་ཀྱང་གསུངས་ཏེ། ཚོགས་ལམ་ཆེན་པོའི་གནས་སྐབས་སུ་ཆོས་སྟོན་པའི་བླ་མའི་
མཚན་ཉིད་ནི་ཇོ་བོ་བྱམས་པས། བྱང་ཆུབ་སེམས་དཔའ་ཐོས་མང་དང་། བདེན་མཐོང་སྨྲ་
མཁས་བརྩེ་བ་ཅན། །སྐྱོ་མེད་སྐྱེས་བུ་དམ་པ་ནི། །ཆེན་པོ་ཡིན་པར་ཤེས་པར་བྱ། ཞེས་
སོ། །ཡང་བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་བཅས་བརྩོན་པ་ལུང་
གིས་ཕྱུག །དེ་ཉིད་རབ་དུ་རྟོགས་པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་
ལ་བསྟེན། །ཞེས་སོ། །ཡང་རྒྱུད་འཇམ་ཞེ་སྡང་རབ་སྤངས་ཤིང་། རིག་པའི་གནས་ལྔ་
མཁྱེན་པར་སྦྱངས། །ལོག་རྟོགས་ཕྱིར་རྒོལ་ཚར་བཅད་ནས། །ཚིག་དོན་སྤོབས་པར་རབ་
གྱུར་པ། །བསྟན་པའི་ཆོས་ལ་མཁས་པ་ཡིར་ ཞེས་སོ། །གསང་སྔགས་ནས་ཀྱང༌།
བླ་མ་སངས་རྒྱས་བླ་མ་ཆོས། །ལ་སོགས་པ་གསུངས། ཉམས་རྟོགས་བསྐྱེད་པའི་བླ་མ་
ནི། གང་གི་དྲིན་གྱིས་བདེ་ཆེན་ནི། །སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་
ལྟ་བུའི་སྐུ། །རྡོ་རྗེ་ཅན་ཞབས་པདྨོར་འདུད། །ཅེས་པའོ། །ཡང་རིན་ཆེན་ཐེམ་སྐས་ལས།
འུབས་ཀྱིས་ཧྲིལ་གྱིས་དྲིལ་ལགས་ན། །ལུས་ངག་ཡིད་གསུམ་ཆོས་དང་མཐུན། །
བྱམས་དང་སྙིང་རྗེའི་བསམ་པ་བརྟན། །སྐྱེ་མེད་སྤྲོས་བྲལ་ངེས་ཤེས་སྐྱེས། །དེ་གསུམ་
འཛོམ་ན་རབ་ཏུ་བཤད། །ཅེས་སོ། །དེ་ལྟ་བུ་མཚན་ཉིད་ཐམས་ཅད་ཚང་བ་དེ་དཔལ་ལྡན་
ཕག་མོ་གྲུ་པ་ལགས་ཏེ། ཆོས་རྗེའི་ཞལ་སྔ་ནས། མིག་མེད་འཇིག་རྟེན་ཕལ་པ་རྣམས།།



བླ་མའི་མཚན་ཉིད།
--
ངེད་ཀྱི་བླ་མ་འདྲི་ལགས་ན། །ཚུ་རོལ་མཐོང་དང་བློ་བསྟུན་ནས། །དྲིས་པའི་ལན་དུ་འདི་
སྐད་སྨྲ། །མཚན་བརྗོད་པར་དཀའ་བའི་རྗེ་བཙུན་པ། ཁོ་བོའི་བླ་མ་རིན་ཆེན་དེ། །དཔལ་
ནཱ་རོའི་གདུང་ལས་འཁྲུངས་པ་ལགས། །གྲུབ་ཐོབ་བརྒྱུད་པའི་བར་མ་ཆད། །ཐུབ་མགོན་
ཤཱཀྱའི་རྒྱལ་པོ་ཡིས། །ལྔ་བརྒྱའི་དུས་སུ་ལུང་བསྟན་པ། །མགོན་པོ་ཟླ་འོད་གཞོན་ནུ་ཡི།།
སྲས་ཀྱི་ཐུ་བོར་འཁྲུངས་པ་ལགས། །ནཱ་རོ་ཆེན་པོའི་གདུང་རྒྱུད་འཛིན། ཁོང་རྗེ་མཙུན་དེ་
ཡི་བཀའ་བབས་ཀྱིས། །བྱིན་རླབས་ཀྱི་བརྒྱུད་པ་མ་ཆད་པས། །བླ་མས་ཚིག་གཅིག་མ་
གསུངས་ཤིང་། །སློབ་མས་ཐུན་གཅིག་མ་བསྒོམས་ཀྱང་། །མོས་གུས་ཀྱིས་དངོས་གྲུབ་
ཐོབ་པ་ལགས། །བིདྨ་ཆེན་པོའི་རྗེས་འབྲངས་ནས། །བླ་མ་དེ་ཡི་བཀའ་བབས་ཀྱིས།།
ཚིག་དོན་གྱི་བརྒྱུད་པ་མ་ཆད་པས། །ཕྱི་ནང་གི་རྟེན་འབྲེལ་ཟབ་མོ་ཡིས། །སྣང་སྲིད་
དབང་དུ་སྒྱུར་མཛད་པས། །ནུས་པའི་མཐར་ཐུག་ཆེན་པོ་ལགས། །དཔལ་ལྡན་པདྨའི་
རྗེས་འབྲངས་ནས། །བརྒྱུད་པ་དེ་ཡི་བཀའ་བབས་ཀྱིས། །བྱིན་རླབས་ཀྱི་བརྒྱུད་པ་མ་ཆད་
པས། །ཚད་མེད་ཐུགས་རྗེ་ཆེན་པོ་ཡིས། །སྡང་བའི་དགྲ་དང་གནོད་པའི་བགེགས། །
སྨིན་ཅིང་གྲོལ་བར་མཛད་པ་ལགས། །རྗེ་བཙུན་རྒྱལ་པོའི་རྗེས་འབྲངས་ནས། །བླ་མ་དེ་
ཡི་བཀའ་བབས་ཀྱིས། །སྒྲ་དོན་གྱི་བརྒྱུད་པ་མ་ཆད་པས། །འཁོར་བའི་སྡུག་བསྔལ་
འདོད་ཡོན་རྣམས། །བདེ་ཆེན་ཆོས་སྐུར་སྒྱུར་མཛད་ཅིང༌། །ལྷན་སྐྱེས་རོ་ལ་རོལ་བ་
ལགས། །འཕགས་པ་ཀླུ་གྲུབ་ཀྱི་རྗེས་འབྲངས་ནས། །གོང་མ་དེ་ཡི་བཀའ་བབས་ཀྱིས།།
སྣང་སྲིད་འཁོར་འདས་ཆོས་རྣམས་ཀུན། །གདོད་ནས་མ་སྐྱེས་སྤྲོས་དང་བྲལ། །དབུ་མ་
ཆེན་པོར་ཐུགས་སུ་ཆུད། །དཔལ་ཆོས་ཀྱི་གྲགས་པའི་རྗེས་འབྲངས་ནས། །མཁས་པ་དེ་
38



ཙན་དྷ་མ་ཎི་རཏྣ་ཛྭ་ལ་མ་ལེ།
་་་་
ཡི་བཀའ་བབས་ཀྱིས། །སྟོན་པའི་མཁྱེན་པའི་ཡེ་ཤེས་ཀྱིས། །རྒོལ་བ་ངན་པའི་ཝ་
ཚོགས་རྣམས། །སྐྲག་ནས་འབྱེར་བར་མཛད་པ་ལགས། །མི་ཕམ་མགོན་པོའི་རྗེས་
འབྲངས་ནས། །མངའ་བདག་དེ་ཡི་བཀའ་བབས་ཀྱིས། །བྱང་ཆུབ་སེམས་གཉིས་དབྱེ་
མེད་པས། །ས་དང་ལམ་གྱི་རིམ་པ་རྣམས། །ཐོགས་པ་མེད་པར་བགྲོད་པ་ལགས། །བྷུ་
སུ་ཀུ་ཡི་རྗེས་འབྲངས་ནས། ཁོང་རྗེ་བཙུན་དེ་ཡི་བཀའ་བབས་ཀྱིས། །འགྲོ་འཆག་ཉལ་
འདུག་ཐམས་ཅད་དུ། །ཏིང་འཛིན་རྒྱུན་ཆད་མི་མངའ་བས། །མཉམ་བཞག་ཆེན་པོར་
བཞུགས་པ་ལགས། །ཐོས་དང་བསམ་དང་བསྒོམ་པ་ཡི། །ཤེས་རབ་མཆོག་ལ་མངའ་
བརྙེས་པས། །ཆོས་སྤྱི་དང་རང་གི་མཚན་ཉིད་རྣམས། །ཆགས་ཐོགས་མེད་པར་མཁྱེན་པ་
ལགས། །ཐོག་མ་བར་དང་མཐར་དགེ་བ། །སྟོན་པས་གསུངས་པའི་ཚུལ་ཁྲིམས་ལ།།
ཉེས་པའི་དྲི་མ་སྤངས་པ་ཡིས། །བསྟན་པའི་རྒྱལ་མཚན་འཛིན་པ་ལགས། །ཆེན་པོའི་
ཆེན་པོར་གྱུར་པ་ཡི། །ཐོས་བསམ་བསྒོམ་པས་རྒྱུད་སྤྱངས་ཤིང༌། །མཁས་བཙུན་ཆེན་པོ་
ཐམས་ཅད་ཀྱིས། །གཙུག་གི་ནོར་བུར་བཀུར་བ་ལགས། །ཐུགས་འོད་གསལ་ནམ་
མཁའ་འདྲ་བ་ལ། །དུས་གསུམ་ཤེས་བྱ་མ་ལུས་པ། །ནོར་འཁྲུལ་མེད་པར་མཁྱེན་པ་
ཡིས། །འགྲོ་བ་སྨིན་པར་མཛད་པ་ལགས། །ལར་སྟོན་པ་སངས་རྒྱས་བཅོམ་ལྡན་འདས།
དཔལ་ལྡན་རྡོ་རྗེ་འཆང་ཆེན་གྱི། །སྤྲུལ་པའི་སྐུ་ཞེས་གྲགས་པར་ནི། །རྩོད་པ་ཀུན་དང་
བྲལ་བ་ལགས། །ཞེས་སོ། །དེ་ནི་སངས་རྒྱས་ཡིན་པས། ཆོས་རྗེའི་བསྟོད་པ་ནི། སྲས་
ཀྱི་ཐུ་བོ་སྟག་ལུང་ཐང་པ་ལ། །རྒྱལ་བ་འཁོར་བ་འཇིག་ཅེས་བྱ་བ་བྱོན། །དེ་ནི་ཁོ་བོ་ཡིན་
ཞེས་བཀའ་སྩལ་གསུངས། །འདས་པའི་རྒྱལ་བ་དེ་ལ་ཕྱག་འཚལ་ལོ། །ཞེས་སོ། །
39



ལོངས་སྤྱོད་སྤངས་པ།
དོན་གསུམ་པ་གདམས་ངག་བསྟན་པ་ལ་གསུམ་སྟེ། །མདོར་བསྟན་པ་དང་། རྒྱས་
པར་བཤད་པ་དང་། གེགས་དང་བར་ཆད་བསལ་ལུགས་བསྟན་པའོ། །དང་པོ་ནི་རྩ་བ་
ནས་གདམས་ངག་ཉོན། །བརྩེ་ཆེན་དེས་ནི་ནམ་ཡང་བསླུ་མི་སྲིད། །ཅེས་
སོ། །རྒྱས་བཤད་ལ་གསུམ་སྟེ། རྫས་དང་ལོངས་སྤྱོད་སྤང་བ་དང༌། འཁོར་དང་གཉེན་
འདུན་སྤང་བ་དང་། རང་གི་ཡུལ་སྤང་བ་དང༌། ལོག་པའི་སློབ་དཔོན་སྤང་བ་དང་།
བསྟན་བཤད་བསྡུ་བ་གསུམ་གྱིས། གནས་ཀྱི་མཚན་ཉིད་དང་། གནས་དེར་འཚོ་བའི་བྱ་
ལུགས་དང་། གཉིས་ཀྱིས་གནས་དང་ལོངས་སྤྱོད་བསྟན་པ་དང་། ལྔས་ལམ་སྤྱིའི་མཚན་
ཉིད་བསྟན་པ་དང་གཅིག །ལམ་རྡོ་རྗེ་ཐེག་པའི་བགྲོད་ལུགས་དང་གཉིས། གདམས་པ་
མཆོག་ཏུ་གྱུར་པ་བསྟན་པའོ། །དང་པོ་ལ་ལྔ་ལས་དེའི་དང་པོ་ནི་ཚིག་རྐང་གསུམ་སྟེ། དེ་
ལ་ཕུང་བྱེད་རྫས་དང་ལོངས་སྤྱོད་ཐམས་ཅད་སྡུག་བསྔལ་གྱི་གཞི་ཡིན་ཏེ།
འདི་ལ་ལུང་ཡང་མི་དགོས་རིག་པ་ཡང་མི་དགོས་ཐར་པ་དང་ཐམས་ཅད་མཁྱེན་
པའི་སྲོག་གཅོད་པའི་གཤེད་མ་ཡིན་དེ་ལས་བྲོས་ལ་ནགས་སུ་སོང་ཞིག་ཅེས་
སོ། །
གཉིས་པ་ལ་ཤོ་ལོ་ཀ་གཅིག་སྟེ། དེ་ལ་རང་ལ་ལྟོས་པ་མེད་པར་ཕན་པ་
སྣ་ཚོགས་བཏགས་ཤིང་། རང་གི་ལུས་སྲོག་ཕྱེ་མར་བྱས་ནས་རྡུལ་དུ་བརླགས་
ཏེ་རྟག་ཏུ་བསྐྱངས་པར་གྱུར་ཀྱང་ཕན་བཏགས་པའི་ལན་དུ་གནོད་པ་སྣ་ཚོགས་
40



ཙན་དྷ་མ་ཎི་རཏྟ་ཛྭ་ལ་མ་ལེ།
སྐྱེལ་བར་བྱེད་པའི་ཟ་བྱེད་དང་འདྲ་བའི་འཁོར་དང་གཉེན་འདུན་ཐམས་ཅད་
སྤོངས་ལ་ནགས་སུ་སོང་ཞིག་ཅེས་སོ། །དེ་ལ་ཉེ་དྲུང་བརྩེ་བའི་བསྟན་ཆོས་ལས།།
རྗེ་བླ་མ་རྣམས་དང་ཡི་དམ་ལྷ། །སྐྱབས་འགྲན་ཟླ་མེད་པ་དཀོན་མཆོག་གསུམ། །སྐད་
ཅིག་ཡུད་ཙམ་ཐང་ཅིག་ཀྱང་། །ཡིད་ལ་བྱེད་པ་མི་སྐྱེ་བར། །ཕ་མ་ཉེ་དྲུང་གཉེན་འབྲེལ་
དང༌། །འཁོར་དང་ཤག་པོ་ཤག་མོ་རྣམས། །རྟག་ཏུ་སེམས་ལ་མི་འགོག་པ། །འདི་ཙམ་
སེམས་ལ་བརྩེ་ཚོད་འདིས། །བླ་མེད་སྐྱབས་གཅིག་ཡིན་པར་ངེས། །བླ་མེད་སྐྱབས་
གནས་ཡིན་སྲིད་ན། །ཕ་མ་ཉེ་དུ་གཉེན་འབྲེལ་དང༌། །ཤག་པོ་ཤག་མོ་ཁྱེད་རྣམས་ལ།
རེ་བའི་སེམས་ཀྱིས་གསོལ་བ་འདེབས། །ཚེ་འདིར་མི་སྡུག་ཙམ་ཞིག་ཞུ། །རྒས་ནས་མི་
འཕོངས་ཙམ་རེ་ཞུ། །གཏམ་ངན་མི་ཕོག་ཙམ་ཞིག་ཞུ། །གྲགས་པ་མི་ཉམས་པ་ཞིག་ཞུ།།
ཤི་ཁར་མི་འགྱོད་པ་ཞིག་ཞུ། །གོང་མས་མི་ཁྲེལ་ཙམ་ཞིག་ཞུ། །རྟག་ཏུ་ཆགས་པའི་
བསམ་པ་ཡིས། །ཕ་མ་ཉེ་དྲུང་གཉེན་འབྲེལ་དང་། །ཉམས་དགའི་ཤག་པོ་ཤག་མོ་རྣམས།
ཁྱོད་ཀྱིས་ང་འབུ་༼བུ་༽མ་བསམས་ཀྱང་། །ང་ཡི་སེམས་ལ་ཚུགས་པ་མེད། །སྐྱོ་གདུང་
ཡིད་ཀྱིས་ཞུ་དོན་གསོལ། །ཕྱི་མར་དམྱལ་བའི་ཚ་གྲང་དང༌། །ཡི་དྭགས་བཀྲེས་སྐོམ་
སྡུག་བསྔལ་དང༌། །བྱོལ་སོང་གཅིག་ལ་གཅིག་ཟ་བ། །ཨ་མ་ཨ་ཙི་ང་རེ་འཇིགས། །ལྷ་
མིན་འཐབ་རྩོད་སྡུག་བསྔལ་དང་། །ལྷ་ཡི་འཆི་འཕོ་ལྟུང་བྱེད་དང་། །མི་ཡི་བྲེལ་ཕོངས་
ལ་སོགས་པ། །རིགས་དྲུག་འཁོར་བའི་སྡུག་བསྔལ་ལས། །ཉེ་དྲུང་ཤག་པོས་བསྐྱབ་ཏུ་
གསོལ། །འཁོར་བ་སྡུག་བསྔལ་རྒྱ་མཚོ་ལས། ཁྱེད་ཀྱིས་བདག་ཅག་མ་བསྐྱབས་ན། །
47



གཉེན་འདུན་སྤངས་པ།
བླ་མ་ཡི་དམ་དཀོན་མཆོག་ལ། །སྐྱབས་གནས་ཙམ་དུ་མ་བལྟས་པར། །ལུས་ངག་ཡིད་
གསུམ་ཐམས་ཅད་ཀྱིས། །སོ་ནམ་ཉེ་འབྲེལ་དོན་དུ་བྱས། །ཅི་བསམ་ཅི་མནོ་ཐམས་ཅད་
ཀྱིས། །བསམ་པ་ཁྱེད་ལས་གཞན་མ་བསམས། །གང་འགྲོ་གང་འདུག་ཐམས་ཅད་དུ།
ཁྱེད་ཀྱི་སོ་ཚིས་བྱས་པ་ལས། །གཞན་ལ་ཅི་ཕན་མ་བསམས་ན། །སྙིང་ནས་བདག་ཅག་
མི་སྐྱོབ་བམ། །ངེས་པར་སྐྱོབ་པའི་མཐུ་མེད་ན། །ནམ་ཡང་སྐྱབས་གནས་མེད་པར་ཟད།།
བྱམས་༼བྱས་༽པ་ཐམས་ཅད་དོན་རེ་མེད། །ལོག་པའི་ཤེས་པས་ང་རེ་བསླུས། །ད་ནི་
འགྱོད་ཀྱང་ཕན་པ་མེད། །ལེགས་པར་སོམས་དང་བསམ་ཡོད་རྣམས། །འདི་ལ་མ་འཐད་
མ་ཟེར་བར། །ཉེ་འབྲེལ་ཤག་པོ་ཤག་མོ་འདིས། །བསླུ་བ་ཡིན་པས་ཐུགས་ལ་ཞོག །
ཅེས་གསུངསསོ། ། །
གསུམ་པ་ལ་ཚིག་རྐང་བདུན་ཏེ། དེ་ལ་རང་གི་ཡུལ་ལྕགས་བསྲེགས་པའི་
མེ་ལྟར་འབར་བར་གྱུར་ཅིང་། ཉོན་མོངས་པ་དང་སྡུག་བསྔལ་ཐམས་ཅད་ཀྱི་
གཞི། །མདོར་ན་ཆགས་སྡང་ཀུན་གྱི་གཞི། རང་ལ་གནོད་པའི་གཞིར་གྱུར་
པ་རལ་གྲིའི་ནགས་ཚལ་དང་འདྲ་བ། ཁེ་དང་གྲགས་པ་མི་གཙང་བའི་དོང་གི་རོ་
མྱགས་འདམ་རྫབ་ཏུ། མི་ཆོས་གཤིན་རྗེའི་སྐྱེས་བུ་དང་འདྲ་བ་རྣམས་ཀྱི་
དཔོན་དུ་གྱུར་ནའང་ཤིན་ཏུ་མ་ལེགས་པས། རང་ལ་སྙིང་བརྩེ་བ་ཡོད་པ་
རྣམས་ནགས་སུ་སོང་ཞིག་ཅེས་སོ། །དེ་ལ་འཁོར་ལོ་རིན་པོ་ཆེ་ལས། །ངེད་ཀྱི་པ་



ཙིན་དྷ་མ་ཎི་རཏྟ་ཛྭ་ལ་མ་ལེ།
་་་་་
ཕ་རིན་ཆེན་དེ། །ཟང་ཟིང་སྤྲོས་པ་སྤངས་པའི་ཚེ། །ནམ་མཁའ་མཛོད་ཀྱི་དབང་ཕྱུག་
བརྙེས། །ཉེ་འདྲིས་སྤངས་པའི་ཕྱི་དེ་ཉིན། །བརྒྱ་སྟོང་མང་པོའི་འཁོར་གྱིས་བསྐོར།།
ཡུལ་ཕྱོགས་ཞེན་པ་བཅད་པའི་ཚེ། ཁམས་གསུམ་ཀུན་གྱི་བདག་པོར་གྱུར། །ཚེ་འདིའི་
སྤྲོས་པ་བཅད་པའི་ཚེ། །འདི་ཕྱི་གཉིས་ཀ་ལྷུན་གྱིས་གྲུབ། །གཅིག་པུར་རི་ཁྲོད་བཞུགས་
པ་དེས། ཁེ་གྲགས་བདེ་སྐྱིད་ཕུན་སུམ་ཚོགས། །བྱ་བཙལ་༼རྩོལ་༽འབད་པ་སྤངས་པ་
ཡིས། །དུས་གསུམ་རྒྱལ་བའི་གདན་སར་བྱོན། །ཞེས་སོ། །
བཞི་པ་ལ་ཤོ་ལོ་ཀ་གཉིས་ཏེ། དེ་ལ་ལོག་པའི་སློབ་དཔོན་ནི་སྒོག་སྐའམ་
དུག་གི་སྡོང་པོ་དང་འདྲ་སྟེ། བསྟེན་པར་འགྱུར་ན་འཇིག་རྟེན་གྱི་ཆོས་རྣམ་པ་
བརྒྱད་ཀྱིས་གོས་པར་བྱེད། བཏུད་པར་འགྱུར་ན་ཉོན་མོངས་པ་དུག་ལྔའམ་
དུག་གསུམ་འཕེལ་བར་བྱེད། རྒྱས་པར་བྱེད། སྙིང་གཏད་བྱེད་ན་ཐར་པ་བླ་ན་
མེད་པའི་བྱང་ཆུབ་སྒྲུབ་དུ་མི་འཇུག་པར་ཚེ་འདིའི་བྱ་བ་འབའ་ཞིག་ལ་སྦྱོར་བས་ན་ཐར་
པའི་སྲོག་གཅོད་པའོ། །དེ་ནི་བདུད་ཀྱི་རྒྱལ་པོ་ཆེན་པོ་དགའ་རབ་དབང་ཕྱུག་ལྟ་
བུ་ཡིན། དེ་འདིར་སློབ་དཔོན་གྱི་ཆ་བྱད་ཅན་བྱ་བ་ཡིན། དེ་ལྟ་བུའི་རིགས་ཅན་
རྣམས་དང་པོ་ནས་བརྟག་དཔྱད་ལེགས་པར་བྱས་ནས་མི་བསྟེན། དེ་ཡང་དུས་གསུམ་གྱི་
སངས་རྒྱས་རྣམས་དང་། བླ་མ་དམ་པ་རྣམས་ཀྱིས་བདུད་ཀྱི་ལུས་སུ་གསུངས་



ལམ་སྤྱིའི་མཚན་ཉིད།
པའི་ལོག་པའི་སློབ་དཔོན་དེ་ལྟ་བུ་ཆོས་ཀྱི་དམ་ཚིག་གིས་འབྲེལ་བའི་བར་ཆད་
ཐམས་ཅད་རབ་དུ་སྤངས་ནས་གཅིག་པུ་གཉིས་སུ་མེད་པར་ནགས་སུ་སོང་
ཞིག་ཅེས་གསུངས་པའོ། །
ལྔ་པ་ལ་གཉིས་ལས། དེའི་དང་པོ་ལ། བསྟན་བཤད་བསྡུ་བ་གསུམ་ལས། དང་པོ་
ནི་བྱང་ཆུབ་སེམས་དཔའ་ཀུན་ཏུ་བཟང་པོའི་ནགས་ཚལ་དམ་པ་དང་འདྲ་བའི་
གནས་ནི། སྔོན་གྱི་རྒྱལ་བ་རྣམས་ཀྱིས་ཤིན་ཏུ་བསྔགས་ཞེས་སོ། །
བར་པ་ནི་སྒོ་གསུམ་ཞེས་པ་ནས་མཐུན་རྐྱེན་སྒྲུབ་ཡན་ཆད་དོ། །གནས་དེར་ལུས་
ངག་ཡིད་ཀྱི་སྒོ་གསུམ་སྡིག་པ་མི་དགེ་བའི་ཚོགས་ལས་ཤིན་ཏུ་དབེན། དགེ་
བ་དང་། བདེ་བ་དང༌། མ་ཆགས་པ་དང༌། ཞེ་སྡང་མེད་པ་དང་། གཏི་མུག་
མེད་པའི་ཡོན་ཏན་གྱི་སྟོབས་འཕེལ་བའི་གནས་དེ་རང་བྱུང་བྱང་ཆུབ་ཀྱི་
སེམས་ཉིད་སྒོམ་པའི་གནས་སོ། །སྔོན་གྱི་དྲང་སྲོང་ཆེན་པོ་རྣམས་ཀྱིས་
ཀྱང་བཞུགས་པར་གྱུར་ཅིང་ལྷ་དང་ཀླུ་དང༌། གནོད་སྦྱིན་དང་། དྲི་ཟའི་
ཚོགས་ཀྱིས་གང་བའི་གནས་དེ་ལྟ་བུ་དེ། ཚེ་རབས་དཔག་ཏུ་མེད་པ་ནས་བསོད་
ནམས་བསགས་པའི་སྟོབས་ལས་གྲུབ་པའི་གནས་ཡིན། དེ་ལྟའི་མཆོག་དབང་
པོ་བརྒྱ་བྱིན་གྱི་ཤར་ཕྱོགས་དགའ་བའི་ཚལ་དང་འདྲ་བ་ཡིད་འོང་དམ་པ་ནའོ། །དེ་
44



ཙན་དྷ་མ་ཎི་རཏྟ་ཛྭ་ལ་མ་ལེ།
----
ན་རྩྭ་དང་ལོ་མ་དང་ནགས་ཚལ་ཕུན་སུམ་ཚོགས་པས་ཤིན་ཏུ་མཛེས། ལོ་མ་
དང་། འབྲས་བུ་དང༌། མེ་ཏོག་གིས་སྤུངས་པའི་ལྗོན་ཤིང་ནི། ཡིད་དུ་འོང་
བ་རྒྱལ་མཚན་འདྲ་བའི་ཚོགས་རྣམས་ཀྱིས་ཀྱང་ཚད་པ་ཆེ་བའི་དུས་སུ་བསིལ་
བའི་གྲིབ་མ་འཛིན་ཅིང་མཐུན་རྐྱེན་ཐམས་ཅད་སྒྲུབ། ནགས་ཀྱི་མཐོངས་ན་
སྤང་ལྗོངས་ལེགས་པ་མེ་ཏོག་སྣ་ཚོགས་བཀྲ་བ་ནི། །རང་གི་ཡིད་དང་འཐད་པར་
བྱེད་ཅིང་ཉམས་ཀྱང་འཕེལ་བར་བྱེད། བྱ་དང་རི་དྭགས་མཛེས་པའི་ཚོགས་
རྣམས་ཀྱིས། །རི་བོ་མཆོག་དེ་བརྒྱན་ནས་ཁོང་ཉམ་ང་བ་དང་འཇིགས་པ་
མེད་པས། །སྙན་པའི་སྒྲ་འབྱིན་རྩེད་མོ་སྣ་ཚོགས་བྱེད། །གནས་དེ་ན་ཡན་
ལག་བརྒྱད་དང་ལྡན་པའི་བསིལ་བའི་ཆུ་རྒྱུན་ཡང་ཚད་པའི་གདུང་བ་
སེལ་ཞིང་འདུ་བ་རྣམ་བཞིའི་ནད་རྣམས་ཞི་ནུས་པ། གནས་དེའི་རིའི་རྩེ་གངས་
རིའི་རྒྱལ་པོ་དཀར་བ་དུང་མདོག་འདྲ་བ་ལ་གནས་པའི་གནས་པོ་གཞི་བདག་དེ་
ཡང་། ངེད་ལ་བླའི་མཆོད་གནས་རྣལ་འབྱོར་གྱི་དབང་ཕྱུག་མཆོག་འདི་ལྟ་བུ་
ཡོད་ཅེས། །ལྷར་བཅས་འཇིག་རྟེན་ཀུན་ལ་ངོམ་ཞིང་མཛེས། །དེ་ལ་
འཁོར་ལོ་སྔོན་པོ་གནམ་གྱི་དབུས་དག་ནས། །ནམ་མཁའ་ལ་སྤྱོད་པའི་



ལམ་སྤྱིའི་མཚན་ཉིད།
དཔའ་བོ་དང་མཁའ་འགྲོའི་ཚོགས་རྣམས། དྲི་མ་མེད་པའི་ཡེ་ཤེས་ཀྱི་སྤྲིན་
གྱི་ཕྲེང་བ་ལས། །ཤིན་ཏུ་བསིལ་བའི་བདུད་རྩིའི་ཆུ་རྒྱུན་འབེབས་པ་པདྨ་
ལྟ་བུའི་ས་གཞི་ཉམས་དགའ་བ། བཀྲ་ཤིས་པ། ང་ལས་ཅི་དགོས་ལོངས་
ཞེས་མཐུན་རྐྱེན་སྒྲུབ་ཅེས་སོ། །དེ་ལ་ངོ་སྲུང་བའི་རྩོལ་བ་མི་དགོས་པ་ཕུན་
སུམ་ཚོགས་པའི་གནས་དེ། དུས་གསུམ་རྒྱལ་བ་རྣམས་ཀྱིས་བསྔགས་པའི་
གནས་ཡིན་པས། དེ་རྣམས་སུ་ཅིས་མི་སྡོད་དེ་སྡོད་པར་རིགས་སོ། །
གཉིས་པ་འཚོ་བའི་བྱ་ལུགས་ལ་བསྟན་བཤད་བསྡུས་པ་གསུམ་ལས། དང་པོ་ནི་
ནགས་མཆོག་ཅེས་པ་ནས་སོ་སྒྲུབ་པར་གསུངས། དེ་ལ་གནས་ཕུན་སུམ་ཚོགས་པའི་
ནགས་མཆོག་དེར་ནི་དྲང་སྲོང་ཆེན་པོ་མཆོག །རང་ཉིད་ཡིན་པས་དེར་རྩ་
བའམ་ལོ་མའི་འབྲས་བུ་གྱི་ན་ཙམ་གྱིས་འཚོ་བར་བྱ། ཞེས་སོ། །
གཉིས་པ་བྱང་ཆུབ་ཀྱི་སེམས་ཀྱི་གོ་ཆ་ཆེན་པོ་བགོས་པའི་སྐྱེས་ཆེན་རང་
ཉིད་ཀྱིས། །སྟོང་པ་ཉིད་དང་སྙིང་རྗེའི་རྩ་བ་མ་བཏང་ན། སའི་ལྷ་མོ་རྣམས་
དང༌། ཀླུ་ཆེན་རྣམས་དང༌། མདོར་ན་ལྷ་ཀླུ་གནོད་སྦྱིན་དྲི་ཟའི་ཚོགས་དང་
བཅས་པ་རྣམས་ཀྱིས། །ས་གཞི་དེའི་སྔོ་ལ་སོགས་པ་རྩ་བ་དང་ལོ་མའམ་འབྲས་
46



ཅིན་དྷ་མ་ཎི་རཏྣ་ཛྭ་ལ་མ་ལེ།
བསམ་
-
-
་་་་
་་་་་་་་་་་་་་་་
་
བུའམ། མེ་ཏོག་ཉུང་ངུ་ཙམ་ལ། བཅུད་དང་ནུས་པའི་སྟོབས་རྣམས་
བསྐྱེད་པ་ཡིས། །གནས་དེར་ཉུང་ངུས་འཚོ་ཞིང་བཅུད་ལེན་མཆོག་དུ་གྱུར་
པས་མདངས་སྟོབས་འཕེལ་བར་བྱེད། དེ་རྒྱལ་བ་རྣམས་ཀྱི་སྤྱན་སྔར་ཁས་
བླངས་དམ་བཅས་པ་ཡིན་པས། ད་དམ་ལས་མི་འདའ་བ་ཡིན་ཞེས་བླ་མ་
ཡང་ཡང་གསུང་། ལར་ཆོས་དང་སེམས་སུ་འདྲེས་པར་གྱུར་ནས།
བྱམས་པ་སྙིང་རྗེས་རང་གི་རྒྱུད་བརླན་པར་གྱུར་ན། ཐམས་ཅད་བསམ་པ་དེའི་
རང་གཟུགས་སུ་འགྱུར་ཏེ། དེ་ལྟར་ཡང་སངས་རྒྱས་ཕལ་པོ་ཆེ་ལས། ཀྱེ་ཁམས་གསུམ་
པོ་འདི་དག་ནི་སེམས་ཙམ་མོ་ཞེས་པ་དང་། རྡོ་རྗེ་གཟེབ་ཆེན་ལས། རིན་ཆེན་སེམས་
ལས་ཕྱིར་གྱུར་པའི། །སངས་རྒྱས་མེད་ཅིང་སེམས་ཅན་མེད། །ཅེས་པ་དང་། ཆོས་རྗེའི་
ཞལ་སྔ་ནས། ངས་ནི་ཐམས་ཅད་སེམས་སུ་གོ །ཞེས་པ་དང་། ཡང་རྗེ་གོང་མའི་སྣང་བ་
རང་སེམས་ལ་ངས་བསམ་པའི་རང་གཟུགས་རྙེད་པ་ཡིན་གསུངས་པ་དང་། དཀོན་
མཆོག་བརྩེགས་པ་དང་རྗེ་གོང་མའི་ཞལ་སྔ་ནས། འཁོར་བ་དང་མྱ་ངན་ལས་འདས་པས་
བསྡུས་པའི་ཆོས་ཐམས་ཅད་རང་གི་སེམས་ཡིན་གསུངས་པས་སོ། །དེས་ན་སྣང་བའི་
དངོས་པོ་ཐམས་ཅད་རང་གི་སྣང་བ་ཡིན་པས་ཐལ་ཚན་ཆུ་བོ་རབ་མེད་ཀྱང་།།
རྫིང་དལ་གྱིས་འབབ་པའི་བདུད་རྩིར་འགྱུར། །རྣལ་འབྱོར་དབང་ཕྱུག་
མི་ལ་ནི། །ཟུ་ཚ་མེད་གསོལ་བས་དོན་རྣམས་གྲུབ། །ཕ་ཆོས་རྗེ་བླ་མ་



ལམ་སྤྱིའི་མཚན་ཉིད།
རིན་ཆེན་ཡང་། །ཤ་དང་ཐུད་གཉིས་ཀྱི་ཞེན་པ་དང་བྲལ་ཞིང༌། ཞོ་དར་
གྱི་མོས་པའང་ཆུང་བར་བྱས་ནས། ལོ་ཐུག་ཙམ་གྱི་འཚོ་བ་ལ། །བརྟེན་
ནས་བྱང་ཆུབ་བསྒྲུབ་པར་གསུངས། །ཞེས་སོ། །གསུམ་པ་ལ་ནི་ལར་འཁོར་
བ་ཐོག་མ་མེད་པ་ནས། ཟས་དང་སྐོམ་གྱི་རྩོལ་སྒྲུབ་དྲག་པོ་ཡིས། །ཟ་
འཐུང་གི་བདེ་བ་ཅི་ཙམ་ཞིག་སྤྱད་ཀྱང་། ད་དུང་ཐར་པའི་བདེ་བ་མ་མྱོང་
བས། ད་རེས་བདེ་ཆེན་གྱི་རོ་ལ་མྱང་ཞེས་སོ། །ཆོས་རྗེའི་ཞལ་སྔ་ནས། །སྤྱིར་
འཁོར་བ་ཁྲག་གི་རྒྱ་མཚོ་འདི། །ཕན་པ་མེད་པར་ཉེས་དམིགས་ཆེ། །རྩ་བ་མེད་པར་ལོ་
འདབ་འཕན། །དངོས་པོ་མེད་པར་འཁྲུལ་པའི་གཞི། །ཐོག་མཐའ་མེད་པར་སྡུག་བསྔལ་
བསྐྱེད། །འཁོར་བ་སྤོང་བར་བྱེད་པ་ལ། །གོ་ཟློག་གི་སྦྱོར་བ་མ་བྱས་ན། །བྱས་ལོ་དང་
བྱེད་ལོ་བལྟས་ལོས་ཀྱང་། །འཕགས་པའི་ས་ལ་ཕྱིན་པར་དཀའ། །གོ་ཟློག་གི་སྦྱོར་བ་མ་
གོ་ན། །ད་ལྟའི་ལུས་ངག་ཡིད་གསུམ་དང་། །ཐུབ་པའི་སྐུ་གསུམ་ལྷུན་གྲུབ་གཉིས། །གོ་
ཟློག་བྱས་ན་དཔའ་བོ་ཡིན། །གཟུང་དང་འཛིན་པའི་ཆོས་རྣམས་ལ། །གཉིས་སུ་མེད་པར་
གང་རྟོགས་པ། །མཁའ་འགྲོ་ཞེས་ནི་བརྗོད་པ་ཡིན། །དཔའ་བོ་མཁའ་འགྲོ་གཉིས་མེད་
ནི། །རྣལ་འབྱོར་དབང་ཕྱུག་ཆེན་པོ་ཡིན། ཁྱེད་རྣལ་འབྱོར་གྱི་དབང་ཕྱུག་ཆེན་པོ་ལ།།
ཕུན་སུམ་ཚོགས་པའི་གནས་ཤིག་འཚལ། །ཕུན་སུམ་ཚོགས་པའི་གནས་མཆོག་ནི།།



ཙིན་དྷ་མ་ཎི་རཏྣ་ཛྭ་ལ་མ་ལེ།
གཉིས་སུ་མེད་པའི་སེང་ཁྲི་ལ། །ཕ་རོལ་ཕྱིན་དྲུག་རྒྱན་གྱིས་བརྒྱན། །མཉམ་པ་ཉིད་ཀྱི་
འབོལ་སྟན་བཏིང༌། །ཟུང་འཇུག་ཆེན་པོའི་བླ་མ་ལས། །རྒྱུན་ཆད་མེད་པའི་དམ་ཆོས་
ཉན། །བྱང་ཆུབ་སེམས་ཀྱི་གསེར་འགྱུར་རྩིས། །འགྲོ་དྲུག་བདེ་བ་ཆེན་པོར་བསྒྱུར། །
འདི་བཞུགས་གནས་རབ་ཏུ་གྱུར་པ་ཡིན། །བཞུགས་ས་འབྲིང་གི་མཚན་ཉིད་ནི། །ཉི་ཤུ་
རྩ་བཞིའི་ཡུལ་རྣམས་དང་། །དུར་ཁྲོད་ཆེན་པོའི་གནས་རྣམས་སུ། །ཞིང་སྐྱེས་དཔའ་བོ་
མཁའ་འགྲོ་རྣམས། །བདེ་ཆེན་བཅུད་ཀྱིས་མཉེས་མཛད་ཅིང་། །འགྲོ་ལ་ཕན་པའི་དོན་
ཆེད་དུ། །སྐྱེ་མེད་ལྷན་ཅིག་སྐྱེས་པ་བསྒོམ། །བཞུགས་ས་ཐ་མའི་མཚན་ཉིད་ནི། །གཡའ་
རི་གངས་རི་ནགས་རི་གསུམ། །ར་གསུམ་རྩེ་ལ་བཞུགས་ནས་ཀྱང་། །ང་ཡིན་གྱི་ཁ་ཕོ་
མི་གཏོང་ཞིང་། །མཐོ་ལ་ཕྲག་དོག་མི་མངའ་ཞིང་། །དམའ་ལ་རྔན་ཆན་མི་མཛད་པར།།
ཉོན་མོངས་གསུམ་པོས་མ་བསླད་པའི། །ལུས་ངག་དགེ་བ་དཔག་མེད་པས། །འདོད་པའི་
དོན་རྣམས་སྒྲུབ་བྱེད་པ། ཁྱེད་སྐྱེས་བུ་དམ་པའི་བཞུགས་གནས་མཛོད། ཁྱེད་རྣལ་
འབྱོར་དབང་ཕྱུག་ཆེན་པོ་ལ། །མི་ལས་འདས་པའི་ཞལ་ཟས་འཚལ། །མི་ལས་འདས་
པའི་ཞལ་ཟས་ནི། །གཉུག་མ་འོད་གསལ་གྱི་བདུད་རྩི་ལ། །བྱང་ཆུབ་སེམས་ཀྱི་སྤྱོད་
ཀྱིས་བྲན། །ཚོགས་ཆེན་གསོག་པའི་ཁ་ཚར་བཏབ། །གཉིས་མེད་ཆེན་པོར་རོ་མྱངས་
པས། །སྐུ་གསུམ་ལྷུན་གྲུབ་ཀྱི་བདེ་སྐྱིད་མྱོང་། །རྣལ་འབྱོར་རབ་ཀྱི་ལོངས་སྤྱོད་མཛོད།།
དབང་པོ་འབྲིང་གི་ལོངས་སྤྱོད་ནི། །ཉམས་རྟོགས་ལྡན་པའི་བླ་མ་ལས། །རྡོ་རྗེ་འཆང་
ནས་ང་ཡི་བར། །ཚིག་བརྒྱུད་དོན་བརྒྱུད་མ་ཆད་པའི། །གསང་སྔགས་རྡོ་རྗེ་ཐེག་པ་ཡི།།
རྩ་དང་རླུང་དང་ཐིག་ལེ་དང༌། །གདམས་ངག་ཟབ་མོ་ཉམས་བླངས་པས། །བདེ་དང་



ལམ་སྤྱིའི་མཚན་ཉིད།
གསལ་དང་མི་རྟོག་པ། ཁྱད་པར་བླ་ན་མེད་པ་ཡི། །ཉམས་མྱོང་རྒྱུན་ཆད་མེད་པ་འོང་།།
ཞེན་པ་སྤངས་པའི་ཤེས་རབ་དང་། །བྱང་ཆུབ་སེམས་ཀྱི་གསེར་འགྱུར་རྩིས། །ཉམས་
གསུམ་བྱིན་གྱིས་བརླབས་འགྱུར་ན། །རྫོགས་པའི་བྱང་ཆུབ་རྒྱུར་ཡང་འགྱུར། །ཕན་དང་
བདེ་བའི་བསམ་པ་ཡིས། །རྒྱུན་ཆད་མེད་པར་བསྒོམ་ལགས་ན། །ལྷ་ཀླུ་གནོད་སྦྱིན་མི་
རྣམས་ཀྱིས། །རྒྱུན་ཆད་མེད་པར་ཕན་པ་སྒྲུབ། །བདེ་བ་ཆེན་པོའི་གཞལ་ཡས་སུ། །ལྷན་
ཅིག་སྐྱེས་པའི་རོ་མྱངས་ན། །མཁའ་འགྲོའི་ཚོགས་རྣམས་དབང་དུ་འགྱུར། །ཆོས་
དབྱིངས་ནམ་མཁའ་ལྟ་བུ་ལ། །ཕན་སེམས་ཉི་ཟླ་ལྟ་བུ་ཡིས། །རང་གཞན་སྨིན་པར་
འདོད་གྱུར་ན། །དཔའ་བོ་ཐམས་ཅད་དབང་དུ་འདུ། །འོད་གསལ་ཆེན་པོའི་ཕོ་བྲང་དུ།།
འོད་གསལ་ནམ་མཁའ་འདྲ་བ་ལ། །རྒྱུན་ཆད་མེད་པའི་བསམ་གཏན་གྱིས། །བླ་མ་གོང་
མ་བཀུར་ལགས་ན། །རྗེ་མི་ནུབ་རྒྱལ་མཚན་ཆེན་པོ་དང་། །རྒྱུན་ཆད་མེད་པར་མི་འབྲལ་
བ། །ངོ་མཚར་བས་ཀྱང་རྨད་དུ་བྱུང་། །ལར་དགའ་བཞི་བདེ་བ་ཆེན་པོ་ཡི། །ལྷན་སྐྱེས་
ནོར་བུ་རིན་ཆེན་གྱིས། །འཁོར་འདས་ཐམས་ཅད་མཆོད་ལགས་ན། །དབུལ་བའི་སྡུག་
བསྔལ་རབ་སྤངས་ནས། །མི་ཟད་གཏེར་ལ་སྤྱོད་པ་ཡིན། །གསལ་བ་རབ་ཀྱི་ཏིང་འཛིན་
གྱིས། །རང་གཞན་བྱིན་གྱིས་བརླབས་འགྱུར་ན། །མཐུ་དང་ནུས་པའི་སྟོབས་རྣམས་
ཀྱིས། །བདུད་བཞིའི་ནུས་པ་ཟིལ་མནན་ནས། །རྫུ་འཕྲུལ་རྐང་པའི་ཤུགས་དག་གིས།།
སངས་རྒྱས་ས་རུ་འགྲོ་བར་ངེས། །རྣམ་པར་མི་རྟོག་ཏིང་འཛིན་ལ། །ངམ་ངམ་ཤུགས་
ཀྱིས་འགྲོ་ལགས་ན། །གཟུང་འཛིན་རྟོག་པའི་སྤྲིན་ཚོགས་རྣམས། །རང་གི་ངང་དུ་ཐིམ་
གྱུར་ནས། །མངོན་པར་ཤེས་པ་དཔག་མེད་ཀྱིས། །རང་གཞན་དོན་ཀུན་སྒྲུབ་པར་ངེས།།
50



ཙིན་དྷ་མ་ཎི་རཏྟ་ཛྭ་ལ་མ་ལེ།
རྣལ་འབྱོར་འབྲིང་གི་ལོངས་སྤྱོད་ཡིན། །དབང་པོ་ཐ་མའི་ལོངས་སྤྱོད་ནི། །གཡའ་རི་
གངས་རི་ནགས་རི་ལ། །གྲུབ་ཐོབ་གོང་མའི་རྗེས་བསྙེགས་ཏེ། །དཀའ་བ་དྲག་པོས་
ཉམས་སུ་ལེན། །འོན་ཀྱང་དཀའ་བའི་འདུ་ཤེས་མེད། །ཡོད་པའི་ཁ་ཟས་མི་སྤོང་སྟེ།
ལྟོགས་འདུག་བྱས་པའི་ཁེ་གྲགས་མེད། །མེད་པ་ནན་གྱིས་མི་འཚོལ་ཏེ། །སྙིང་པོར་སྒྲུབ་
པ་ཚུལ་བཞིན་བྱེད། །གྱི་ན་ཙམ་གྱི་ཟས་གོས་ལ། །བརྟེན་ནས་བྱང་ཆུབ་སྒྲུབ་པ་ལ།།
བྱེད་ལོ་ཙམ་གྱི་ཁ་ན་མེད། །སྙིང་ནས་བྱང་ཆུབ་སྒྲུབ་མི་སྒྲུབ། །དཀའ་དང་དགོས་པ་
བརྟེན་ན་མངོན། །དཀའ་བས་བྱང་ཆུབ་མ་བསྒྲུབས་ཀྱང་། །སྒྱུ་ལུས་མི་གཙང་ཕུང་པོ་ལ།།
བདེ་བ་ནམ་ཡང་ཡོད་པ་མིན། །འཁོར་བ་མུ་མཐའ་མེད་པ་རུ། །སྐྱེ་རྒ་ན་འཆི་སྡུག་
བསྔལ་རྣམས། །ཡུད་ཙམ་ཞིག་གིས་བཟློག་པ་ཡི། །ད་རེས་གོ་ཆ་མ་བགོས་ན། །བདག་
གི་འཁོར་བ་སུ་ཡིས་སྤོང་། །གྲུབ་ཐོབ་གོང་མ་རྣམས་ཀྱིས་ཀྱང་། །ལྟོ་གོས་དོན་དུ་མ་
གཉེར་ཞིང་། །སྒྲུབ་པ་སྙིང་པོར་མཛད་པ་ཡིས། །རང་གཞན་གཉིས་ཀྱི་དོན་ཆེན་གྲུབ།།
ངེད་ཀྱང་དེ་ཡི་རྗེས་སུ་བསླབ། །ལོངས་སྤྱོད་ཕུན་སུམ་ཚོགས་པ་ཡིས། ཁྱེད་རྣལ་འབྱོར་
དབང་ཕྱུག་ཆེན་པོ་ལ། །མཐུན་རྐྱེན་འཛོམ་པའི་མན་ངག་དགོས། །རྣལ་འབྱོར་རབ་ཀྱི་
མཐུན་རྐྱེན་ནི། །ཚད་ལྡན་བླ་མ་དམ་པ་ལ། །མོས་གུས་ཚད་དུ་ཕྱིན་པ་ཡི། །མཐུན་པའི་
རྐྱེན་དེ་མ་མཆིས་ན། །མཐུན་རྐྱེན་གཞན་པ་ཐམས་ཅད་ཀྱིས། །རྟོགས་པའི་ཡོན་ཏན་མི་
བསྐྱེད་པར། །རྡོ་རྗེ་འཆང་གིས་གསུངས་པ་དང་། །བརྒྱུད་པ་གོང་མ་རྣམས་ཀྱིས་ཀྱང་།།
མོས་གུས་སྟོབས་ཀྱིས་རྟོགས་པ་བསྐྱེད། །དེས་ན་བླ་མ་རིན་ཆེན་ཞེས། །དམ་པ་གོང་མ་
རྣམས་ཀྱིས་གསུངས། །དབང་པོ་རབ་ཀྱི་མཐུན་རྐྱེན་ཡིན། །



ལམ་སྤྱིའི་མཚན་ཉིད།
དབང་པོ་འབྲིང་གི་མཐུན་རྐྱེན་ནི། །ཐེག་པ་ཆེན་པོ་གསང་སྔགས་ནི། །རྟེན་ཅིང་
འབྲེལ་བའི་ལམ་ཡིན་པས། །རྩ་བ་དང་ནི་ཡན་ལག་གི །དམ་ཚིག་སྲོག་གི་སྙིང་པོ་ལ།།
ནན་ཏན་ཆེན་པོ་མ་བྱས་ན། །སྲོག་དང་བྲལ་བའི་སྐྱེས་བུ་ལ། །འཚོ་བ་རྣམས་ཀྱང་མི་སྲིད་
པས། །དེ་བས་དམ་ཚིག་ས་གཞི་ལ། །བསྐྱེད་རྫོགས་གཉིས་ཀྱི་ས་བོན་བཏབ། །མཆོག་
ཐུན་མོང་གཉིས་ཀྱི་འབྲས་བུ་སྨིན། །ཡོན་ཏན་ཕུན་སུམ་ཚོགས་པ་དེས། །རང་གཞན་
གཉིས་ཀྱི་དོན་ཆེན་འགྲུབ། །དམ་ཚིག་མེད་ལ་དངོས་གྲུབ་མེད། །དེས་ན་དམ་ཚིག་མཐུན་
རྐྱེན་ཡིན། །དབང་པོ་ཐ་མའི་མཐུན་རྐྱེན་ནི། །གནས་དང་གྲོགས་དང་འཚོ་བ་དང་། །
དུས་དང་རང་གི་མཐུན་རྐྱེན་གྱིས། །མི་མཐུན་རྐྱེན་རྣམས་སྤངས་ནས་ནི། །བར་ཆད་ཀུན་
དང་བྲལ་བ་ཡིས། །རྒྱུད་ལ་ལམ་རྣམས་སྐྱེ་འོ་ཞེས། །བླ་མ་སངས་རྒྱས་གསུང་བས་ན།།
དེ་ཡི་རྗེས་སུ་འབྲང་བར་བྱ། །ཞེས་སོ། །འདིའི་སྐབས་སུ། རིན་ཆེན་སྒྲོན་མ་ནས།
སྒྲུབ་པ་བྱེད་པའི་གནས་ནི། དགེ་འདུན་སྡེ་འཁྲུགས་མ་བྱས་པ། བཟའ་མི་ནང་མི་མཐུན་
པ་མེད་པའམ། སྔགས་པ་ཕན་ཚུན་ནང་འཐབ་མེད་པ། ལྷ་འདྲེ་གཏུམ་པོ་རྒྱུ་བའི་གནས་
མ་ཡིན་པ། སྒྲོ་བ་དང་། བྲ་མ་དང༌། ཤུག་པ་གསུམ་ལྷན་ཅིག་དུ་སྐྱེས་པའི་ས་མ་ཡིན་པ།
ཐོ་ཕྱི་ཐམས་ཅད་རྩི་ཤིང་གིས་བརྒྱན་པ། གྲོག་པོ་ཕུག་སྡུག་རྩ་ན་མེད་པ། གྲོང་རྡལ་ལས་
རྒྱང་གྲགས་ཀྱི་ཚད་དུ་གནས་པ། ཉམས་དགའ་ཞིང་ཉམ་ང་མེད་པའི་གནས་སུ་རང་སྡོད་
པའི་གནས་རྩོམ། སྡེ་འཁྲུག་བྱེད་པའི་ས་གཞི་ཡིན་ན་ཤེས་པ་རྩུབ། ཡུལ་མི་དང་མི་
མཐུན་པ་ཅལ་གྱིས་འོང་། བློ་བཀོལ་དུ་མི་བཏུབ། ཉམས་ཡོད་པ་འཆོར། མེད་པ་བོགས་
མི་ཐོན། དེ་བས་ན་མི་བསྡད། སྔགས་པ་ཕན་ཚུན་རྩོད་པའི་གནས་ཡིན་ན། དམ་ཚིག་གི་
52



ཅིན་དྷ་མ་ཎི་རཏྟ་ཛྭ་ལ་མ་ལེ།
གྲིབ་ཡོང༌། ལྷ་འདྲེ་གཏུམ་པོ་རྒྱུ་བའི་གནས་ཡིན་ན་ཚེ་ཐུང་། མ་མོ་ལ་སོགས་པའི་
གནས་ཡིན་ན་འཁོར་ལ་རྒྱུ་གཟེར་ལ་སོགས་པ་འོང་། རང་གི་བློ་ཆོས་ལ་འགྲོ་འོ་ཅོག་ལ།
གང་མི་འདོད་པའི་དོན་རེ་ཐོག་ཏུ་འོང་། དེ་བས་ན་སྤང་བར་བྱ། བྲ་མ་དང་། ཤུག་པ་
དང༌། སྒྲོ་བ་གསུམ་ལྷན་ཅིག་སྐྱེས་པའི་ས་ན། ཀླུ་དཀར་གཏོར་དང༌། དམར་གཏོར་ལ་
དགའ་བ། ཐ་དད་གཉིས་ཡོད་པས། གང་གི་ངོ་སྲུང་མི་ཤེས། ཕན་འདོགས་ར་འོང་ཡང་
གནོད་པ་སྐྱེལ་བ་རེ་ཡང་འོང་། ཐབ་དང་གསུར་ཤོར་ན་ཆེ་སྟེ་མཛོ། ཆུང་དུ་ཡང་ཤུ་བ་ལ་
སོགས་པ་མི་བདེ་བ་དུ་མ་ཡོང་། དགོན་པའི་ཐོ་ཕྱི་ན་རྩི་ཤིང་གིས་འཐིབས་པ་མེད་ན་བཟའ་
བ་དང་། བཅའ་བ་བཙལ་ཡང་མི་རྙེད་པའི་སྐྱོན་འོང་། གྲོག་པོ་ཕུག་སྡུག་མང་པོའི་རྩར་
བྱས་ན་ཐེ་བྲང་ཁུག་མ་ཐོགས་པ་མང་པོས་སྲིས་ལ་རྐུ་བས་སྒོམ་ཆེན་གྱི་རྒྱགས་མི་མྨེ། ཅི་
བྱེད་ལ་བར་ཆད་རྩོམ། བརྒྱ་ལ་དེ་རྣམས་སུ་སྡོད་དགོས་ན། ཆུ་གཏོར་མང་པོ་གཏང་།
བྱམས་སྙིང་རྗེ་བསྒོམ། ཡི་དམ་ལ་སོགས་པ་གང་ཡོད་ཀྱང་ཇོ་བོ་ཐུགས་རྗེ་ཆེན་པོར་
བསྒོམ། དེའི་ཐུགས་ཀར་ཡི་དམ་བསྒོམ། གྲོང་བརྒྱ་རྩ་བརྒྱད་དམ་ཉི་ཤུ་གཅིག་གམ།
བཅུ་གཅིག་གམ་བདུན་གང་ཡང་རུང་བ་ལས། ཁོ་རང་ཟས་ཅི་ཟ་བའི་བཟའ་རྒྱུ་བསླངས་
ལ། གཞི་དེ་ལ་ཡོད་པའི་མི་མ་ཡིན་ཅོག་ལ་ཁ་འབར་མའི་གཏོར་མ་བརྒྱ་རྩ་བརྒྱད་གཏང་།
མི་བསོད་ནམས་གང་ཆེ་བའི་ཁྱིམ་ནས་མེ་བསླངས་ལ་གཡོ་སྤྱོད་བྱ། ཡི་གེ་དྲུག་པ་བཟླ་
ཞིང་། ས་གཞི་དེ་རྣམས་རིན་པོ་ཆེའི་ས་གཞི་ཡངས་ཤིང་རྒྱ་ཆེ་བར་བསྒོམ། དེ་ན་ཡོད་
པའི་མི་དང་མི་མ་ཡིན་པ་རྣམས་ཀྱི་དོན་དུ་དགེ་སྦྱོར་བྱ་སྙམ་དུ་བསམ། ཧྲིལ་གྱིས་དྲིལ་ན་
ཆུ་གཏོར་རམ་ཁ་འབར་མའི་གཏོར་མ་མང་དུ་གཏོང་བ་གལ་ཆེའོ། །གྲོང་དང་ཉེ་དྲག་ན་
53



ལམ་སྤྱིའི་མཚན་ཉིད།
བསྐུར་བ་མང་། ཉོན་མོངས་ལྡང་། ཕྱོགས་ཆ་ཆེ། དེ་བས་རིང་དུ་བྱའོ་ཞེས་སོ། །ཡང་
རིན་ཆེན་སྒྲོན་མ་དེ་ཉིད་ལས། མི་ཆོས་དང་ལྷ་ཆོས་གང་ལྟར་རྩོད་པ་དང་བཅས་པའི་ཡུལ་
དུ་མི་སྡོད། བདག་འཛིན་ཅན་གྱི་གནས་མི་གཟུང་། ཡི་དྭགས་ཡོད་པའི་དགོན་སྟོང་དུ་མི་
བསྡད། རྩོད་པ་ཅན་གྱི་གཞི་མི་གཟུང་། དཔོན་དུ་མ་ཡོད་པའི་ཕྱོགས་མི་བྱ། ཚེ་ལ་ལོང་
མང་པོ་མེད། ལོ་གཅིག་ཏུ་དཀའ་ལས་མང་པོ་བྱས་ཀྱང་ལོ་གཅིག་རང་ལས་མི་འཚོ། ས་
བར་དུ་གྱང་རིས་མི་བསྐོར། འཇིག་རྟེན་ལ་བློ་ལོག་ན་ཆོས་བྱེད་པའི་གནས་གར་ཡང་
བཏུབ། རྩོད་པ་དང་བཅས་པའི་ཡུལ་དུ་བསྡད་ན་ངོ་བོ་ཉིད་ཀྱིས་རང་སེམས་ལ་ཆགས་
སྡང་རྒྱས། དགའ་མི་དགའི་གཏམ་བྱེད། མཐར་ལྟུང་བའི་ཉེས་སྤྱོད་ལ་འགྲོ། ཆོས་དང་
མི་མཐུན་པའི་སྤྱོད་པ་བྱེད་དགོས། ཚེ་སྔ་མའི་ལས་ཀྱིས་སྡོད་དགོས་ན་ཡང་བདག་ཉིད་ངོ་
བོ་སྤྱན་རས་གཟིགས་སུ་བསྒོམ། དགྲ་གཉེན་ཉེ་རིང་གང་དང་ཕྲད་ཀྱང་ཉེ་རིང་གི་སེམས་
སྤང་། མའི་འདུ་ཤེས་ཡང་ཡང་བསྒོམ། སྙིང་ཐག་པ་ནས་ཉེ་རིང་གི་སེམས་མེད་ན་དགྲ་
གཉེན་ཐམས་ཅད་ཀྱང་མཐུན་པའི་གཉེན་དུ་འགྱུར། བྱམས་པ་དང་སྙིང་རྗེ་གལ་ཆེའོ།།
བདག་འཛིན་ཅན་གྱི་གནས་གཟུང་ན་ངན་པའི་དུས་སུ་བྱེད་མི་གཅིག་ཀྱང་མེད། བཟང་
བའི་དུས་སུ་ང་ཡིན་གྱི་ལག་པ་གྱེན་དུ་སྒྲེང་། སྡིག་དང་སྡུག་བསྔལ་གྱིས་ཚེ་ཟད་པར་
བསྐྱངས་ཀྱང་། ངའི་དེ་ཁོས་ཟ་སྙམ་ནས་ཁྱི་རྒན་བཞིན་དུ་ཉེར་མི་མང་། ཡི་དྭགས་ཡོད་
པའི་དགོན་སྟོང་དུ་བསྡད་ན། ཞག་ལྔ་དྲུག་གི་བར་དུ་ཉམས་དགའ་བ་སྐད་བྱེད་ཀྱང་། དང༌
པོར་སེམས་མི་དགའ། དེ་ནས་ཚིག་པ་ཟ། སུ་མཐོང་ལ་ཁྲོ་སྙིང་འདོད། ལུས་ལ་ན་ཚ་
ཡོང་། ཕྱི་ལྟར་སྔགས་ཟློས་དགོས། ཅི་བྱས་ཅིར་མི་བཏུབ། དེར་བསྡད་ཙ་ན་འགྲོ་སྙིང་



ཅིན་ངྷ་མ་ཎི་རཏྣ་ཛྭ་ལ་མ་ལེ།
འདོད། བླ་མའམ་གྲོགས་ཚངས་པ་མཚུངས་པར་སྤྱོད་པ་ཆོས་ལྡན་གྱི་རྩར་ཕྱིན་ན་སྡོད་
སྙིང་མི་འདོད། ཡང་དགོན་པར་ཡོང་སྙིང་འདོད། ཆོས་ལ་བློ་ཡེ་མི་འཇུག འཇིག་རྟེན་
གྱི་བྱ་བ་ལ་དགའ། རང་ལ་ཕན་འདོགས་པའི་རྟེན་གྱི་གང་ཟག་རྣམས་ལ་བསླུ་བྱེད་དམ་
གནོད་པ་སྐྱེལ་བར་མཐོང་། ཉོན་མོངས་པ་དུ་མ་དུས་གཅིག་ལ་སྐྱེ། དང་པོར་ཡོ་བྱད་
འཕེལ་བར་བྱེད། ཐ་མར་འཛད་པ་ལ་ཚེགས་མེད། ཕྱི་ལྟར་རང་གི་སྲོག་འཕྲོག་སྔོན་གྱི་
ལས་ཀྱིས་དེ་ལྟ་བུར་བསྡད་དགོས་ན་ཁོ་ཡང་མི་དང་འདྲ་བ་ཡིན་པས། དང་པོ་ཕྱིན་མ་ཐག་
གི་ནུབ་མོ་ཡི་དམ་དང་དཀོན་མཆོག་ལ་གཏོར་མ་ཞིག་གཏང་། བླ་མ་ལ་གསོལ་བ་བཏབ།
ཆོས་སྐྱོང་ལ་གཏོར་མ་ཞིག་དབུལ། བར་ཆད་ཞི་བའི་འཕྲིན་ལས་བཅོལ། གཞི་དེ་ན་ཡོད་
པའི་མི་མ་ཡིན་པ་དེ་ལ་གཏོར་མ་ཞིག་ཁ་འབར་མས་བྱིན་རླབས་བྱས་ལ་གཏང༌། ང་
འདིར་ཅི་ཙམ་སྡོད་ཀྱི་བར་དུ་ཁྱོད་ཀྱིས་ངའི་གྲོགས་གྱིས་མཐུ་གྱིས། ཁྱོད་ལ་ནུས་པ་ཡོད་
མེད་ངས་བལྟ་ཡིས། ཁྱོད་ལ་ནུས་པ་ཡོད་ན་ངའི་གྲོགས་ཆོས་སྐྱོང་དུ་གྱིས་ཤིག ཁྱོད་
དགའ་འམ་མི་དགའ་དོ་ནུབ་ངའི་རྨི་ལམ་དུ་སྟོན་ཅིག་བྱ། ཆོ་འཕྲུལ་མང་པོ་བྱུང་ཡང་
འཇིགས་པ་ལྟར་མི་བྱ་ལ། ཆོ་འཕྲུལ་དེ་དག་རང་གི་སེམས་ཡིན། ཆོ་འཕྲུལ་སྣ་ཚོགས་
སུ་སྣང་ཡང་སྣ་ཚོགས་སྣང་བ་རང་བཞིན་མེད་པ་སྒྱུ་མ་ལྟ་བུ་ཡིན། དེ་ཐམས་ཅད་ཀྱང་
ངོས་བཟུང་དང་བྲལ་བས་སྟོང་པ་ཉིད་ཡིན་སྙམ་དུ་བསམས་ལ། དགེ་བའི་རྩ་བ་ཅི་བྱེད་པ་
ཐམས་ཅད། མི་མ་ཡིན་པ་དེས་དབུ་མཛད་པའི་ནམ་མཁའི་མཐའ་དང་མཉམ་པའི་སེམས་
ཅན་གྱི་དོན་དུ་བྱས་པས་ཁོ་ཆོས་སྐྱོང་དུ་འོང་། མི་འཇིགས་པ་གལ་ཆེ། དེ་སྐད་དུ་ཡང་།
རང་སེམས་བདུད་དུ་མ་ལངས་ན། །ཕྱི་རོལ་གྱི་བདུད་རྣམས་རྣམ་རྟོག་ཡིན། །རྣམ་རྟོག་
55



ལམ་སྤྱིའི་མཚན་ཉིད། །
ཆོས་སྐུར་ཤེས་ལགས་ན། །བདུད་ཆོ་འཕྲུལ་རྣལ་འབྱོར་གྱི་རྒྱན་དུ་ཆེ། །ཞེས་པའོ། །
རྩོད་པ་ཅན་གྱི་ཞིང་གཟུང་ན་འདོད་པའི་ལོ་ཐོག་ཁར་མི་ཡོང་། དམག་དང་རྨུ་ལ་བརྟེན་
དགོས། ཆོས་བྱེད་པའི་གྲོགས་པོ་རྣམས་ཀྱི་འདོད་པ་ཆེ་དྲག འདིས་བསྟན་པ་ལ་གནོད་དེ་
འོང་ཟེར་བའི་བླའོ་མང་པོ་ཡང་རྣ་བ་ཚ། ཚུར་ཉེ་བའི་ཉེ་དུ་དང་གཉེན་འབྲེལ་འཁྲུག་པ་ལ་
སྦྱོར། དཔོན་དུ་མ་ཡོད་པའི་གནས་སུ་སྡོད་ན་ཕྱོགས་འཛིན་གྱི་བློ་སྤང་། ཡིན་མིན་གྱི་
གཏམ་མི་གཏང་། གང་དང་འགྲོགས་ཀྱང་ཡི་དམ་ལྷ། གང་དུ་འདུག་ཀྱང་གཞལ་ཡས་
ཁང་དུ་བྱས་པས་སྤྱི་དཔོན་དུ་འོང་། ཆོས་དང་མཐུན་པས་འགྲོ་བ་སྐྱོང་ནུས། དེ་བས་ནམ་
ཡང་སྐྱེ་ཤི་ལ་གནས་པ་ཡིན། ཉིན་པར་སྐྱེ་བོའི་རྒྱུ་འགྲུལ་ཉུང་བ། མཚན་མོ་དགྲའི་གླག་
ཅོར་ཆུང་བ། འཚོ་བ་རང་ཤུགས་ཀྱིས་བདེ་བ། ཆུ་ཤིང་ངོ་བོ་ཉིད་ཀྱིས་འཛོམ་པ། ལྷ་འདྲེ་
གཏུམ་པོ་དང༌། གཅན་གཟན་གཏུམ་པོ་དང༌། མི་རྒོད་གཏུམ་པོའི་འགྲུལ་སྐྱངས་
གྲངས་༽མིད་པར། བློ་དང་མཐུན་པའི་གནས་བཙལ། གནས་གང་དུ་ཡང་ཡུན་རིང་
སྡོད་པའི་བློ་སྤང་། ཞེས་སོ། །རྗེ་སྒམ་པོ་པའི་ཞལ་སྔ་ནས། ཅུང་ཟད་ཡེ་ཤེས་མངའ་བ་
དང༌། །སྣང་བ་སེམས་སུ་ཤེས་པ་དང་། །གཞན་ཕན་རྟག་དུ་སྒོམ་པ་ཡི། །བླ་མ་ཚད་
ལྡན་གར་བཞུགས་པར། །ཚེ་འདིར་བསྒྲུབ་ན་སངས་རྒྱས་འཐོབ། །ཡང་དང་ཡང་དུ་
བཀའ་སྩལ་གསུང་། །ཞེས་སོ། །ཡང་རིན་ཆེན་ཐེམ་སྐས་ལས། རིགས་དྲུག་སེམས་
ཅན་ཕ་མ་ལ། །སྙིང་རྗེ་ཚད་གཟུང་མེད་པར་བསྒོམ། །རང་སེམས་སྐྱེ་བ་མེད་པ་དག།
རྒྱུན་ཆད་མེད་པར་གོམས་ན་ནི། །འདི་ཡིན་འདི་མིན་སྤང་བླང་བྲལ། །ཐམས་ཅད་ཆོས་
སྐུར་འདུག་པ་ལ། །རེ་དོགས་མཚན་མ་རང་སར་གྲོལ། །གང་དང་འགྲོགས་ཀྱང་ཡི་དམ་
56



ཙན་དྷ་མ་ཎི་རཏྟ་ཛྭ་ལ་མ་ལེ།
ལྷ། །གར་འདུག་ཐམས་ཅད་གཞལ་ཡས་ཁང་། །འཁོར་འདས་ཐམས་ཅད་རང་སེམས་
ལ། །སེམས་ཉིད་སྐྱེ་བ་མེད་པ་དེ། །སྤྲོས་པ་སྤངས་པའི་དབེན་གནས་ཡིན། །ཉོན་མོངས་
བྲལ་བའི་དགོན་པ་ཡིན། །བདུད་བཞི་བཅོམ་པའི་ཡང་དགོན་ཡིན། །སྲེད་པ་ཟད་པའི་
བདེ་གནས་ཡིན། །ཆོས་དབྱིངས་སྤྲོས་བྲལ་གྱི་ཕོ་བྲང་ན། །སྐྱེ་རྒ་བྲལ་བའི་གཞོན་ནུ་དེ།།
འཁོར་འདས་རང་སེམས་བཀྲ་བ་ལ། །ལྷན་ཅིག་སྐྱེས་པའི་ལྟད་མོ་བལྟ། །དྲན་པ་ན་ཕྱུག་
གསུམ་པ་ལ། །དཀར་ཕྱོགས་སྣ་ཚོགས་ཀྱི་གྲུམ་ཙེ་བཀབ། །ཐབས་ཤེས་རབ་གཉིས་ཀྱི་
སྒ་བསྟད་དེ། །བསོད་ནམས་བསགས་པ་བཞོན་ནས་འགྲོ །རིག་སྟོང་དབྱེར་མེད་ཀྱི་ཁང་
བཟང་དུ། །ང་འཆི་བ་མེད་པར་སྡོད་ཙ་ན། །གནས་བཟང་ངན་དུ་རྟོག་པ་ངོ་མཚར་ཆེ།།
འོན་ཀྱང་གདམས་པ་ལ་བསྐུར་བ་མི་གདབ་པར། །རྟོག་པ་དང་མཚན་འཛིན་ཡོད་ཀྱི་བར།།
གནས་ལེགས་དང་མ་ལེགས་སུ་འཛིན་པ་ཡོད། །སྙིང་ནས་འཇིག་རྟེན་འདོར་གྱུར་ཅིང་།།
བྱམས་དང་སྙིང་རྗེའི་བདུད་རྩི་ཆུས། །ལམ་རྒྱུད་ལྔ་ཡི་སྡུག་བསྔལ་བསལ། །སྙམ་པའི་
བསམ་པ་རྒྱ་ཆེན་དག །རྒྱུན་ཆད་མེད་པར་སྐྱེས་ཙམ་ན། །རང་སེམས་གཉུག་མ་སྒོམ་
བྱེད་པའི། །གནས་ངན་ཐམས་ཅད་བཟང་པོར་འགྱུར། །ལྟས་ངན་བཀྲ་ཤིས་གཡང་དུ་
ལོན། །རྣལ་འབྱོར་ཡིད་དང་མཐུན་པ་ཡི། །བླ་མ་མཚན་ལྡན་བཞུགས་པའི་ས། །སྒྲུབ་པ་
བྱེད་པའི་གནས་མཆོག་ཡིན། །ཞེས་སོ། །འདི་ཡི་སྐབས་སུ། རིན་ཆེན་སྒྲོན་མ་ནས།
དུས་ད་ལྟའི་དུས་སུ་སྙིགས་མ་ལྔ་ནི་བདོ། སྐྱེ་ཤི་ལ་རང་དབང་ནི་མ་ཐོབ། ལང་ཚོ་དར་ལ་
བབ་པ་རྣམས་ཀྱང་མེ་ཏོག་རྒྱས་པ་དང་འདྲ་སྟེ། དུས་ཀྱི་འཁྱགས་པས་ཟིལ་གྱིས་གནོན་པ་
ལ་ཚེགས་མེད། ཉེ་རིང་མ་ལུས་པ་ཐམས་ཅད་ཀྱང་ངོ་སྲུང་ཞིང་རིང་དུ་འགྲོ །ངེད་རང་
57



ལམ་སྤྱིའི་མཚན་ཉིད།
ཐམས་ཅད་མལ་གྱི་ཐ་མ་ལ་ཉལ། ཟས་ཀྱི་ཐ་མ་ཆུ་ཐིགས་པ་གཅིག་འཐུང་བའི་དུས་སུ་
སྐྱབས་དང་མགོན་ཆོས་མ་གཏོགས་པ་མེད། ན་རྒྱགས་དང་དུར་ཟན་མང་པོ་བསགས་
ཀྱང་། རང་ལ་ཕན་པའི་ངེས་པ་མེད། ནད་དང་གནོད་པས་གཙེས་ཤིང་སེམས་མི་དགའ་
བ་འབྱུང་ན། ཆོས་བསྒོམ་པ་མ་གཏོགས་པ་སྡུག་བསྔལ་སེལ་བའི་མཐུ་མེད། འཁོར་
འདབ་དང་གྲོགས་པོ་ལ་སོགས་པ་རྣམས་ཀྱི་ངོ་ནད་པས་སྨན་པའི་ངོ་བསྲུང་བ་བཞིན་བྱས་
ཀྱང༌། ཚིག་མ་ལེགས་པ་ལ་བརྟེན་ནས་ཀྱང་གྲོད་སྐོགས་རལ་བ་བཞིན་དུ་འགྲོ་བ་ལ་
ཚེགས་མེད། ཆོས་ཚུལ་བཞིན་དུ་བསྒོམ་ན། སྔར་དགྲ་བྱེད་བྱེད་པ་རྣམས་ཀྱང་ངའི་
གྲོགས་པོ་ཡིན་ཟེར་ནས་འདོད་པའི་དོན་ཐམས་ཅད་སྒྲུབ། རྒས་རྒས་ཤི་ཤི་གཏན་ཁང་དང་
གཏན་ཞིང་བསགས་ཀྱང་མ་ལེགས་ན་བུ་དང་ཚ་བོས་འཕྲོག་པ་ལ་ཚེགས་མེད། གང་ཡང་
ང་ལ་མི་དགོས་སྙམ་ནས་བསྒོམ་ན། བརྩེགས་བརྩེགས་ཉོ་ཉོ་བའི་སྟེང་དུ་དགྲས་ཀྱང་
འཇོག་པར་འདུག དེ་བས་རང་གི་སེམས་ལ་ཆོས་སྒོམ་པ་གལ་ཆེ་བར་གོ། །
༈ སྙིང་ནས་བྱང་ཆུབ་སྒྲུབ་པ་ན། །འཁོར་བ་མེ་འོབས་བཞིན་དུ་བལྟ། །ཟས་གོས་རྨ་
དཀྲིས་བཞིན་དུ་བསམ། །བདེ་སྐྱིད་རྨི་ལམ་མཛའ་ན་མོར། །ངེས་པའི་ཤེས་པ་བསྐྱེད་བྱ་
སྟེ། ། མི་རྟག་ཚེ་ལ་ཆགས་པ་སྤངས། །ཅིས་ཀྱང་མི་སྟོངས་སྐྱེས་བུ་རྣམས། །སྐྱེ་ནའང་
བདག་ཉིད་གཅིག་པུར་སྐྱེ། །འཆི་ནའང་བདག་ཉིད་གཅིག་པུར་འཆི། །ན་ནའང་བདག་
ཉིད་གཅིག་པུར་ན། །ཚེ་འདི་ཡི་གྲགས་སྙན་སྐམ་པོ་ཡིས། །བསླུ་བྲིད་བྱེད་པར་ཤེས་པར་
བྱ། །མི་དགེ་བཅུ་ལ་སྤྱད་བྱས་ན། །ཅིས་ཀྱང་མི་ཕན་ངན་སོང་ལྟུང་། །ལས་ཀྱི་ཞགས་
པས་སྐེ་ནས་བཏགས། །སྲེད་པའི་ལྕགས་ཀྱུས་སྣ་ནས་བཟུང་། །དབང་མེད་རྨོ་གླང་ཁྲིད་
58



ཙིན་དྷ་མ་ཎི་རཀྟ་ཛྭ་ལ་མ་ལེ།
པ་ལྟར། །མེ་དཔུང་འབར་བར་ཁྲིད་ནས་འགྲོ། །ཐུགས་རྗེ་ལྡན་པས་སྐྱོབ་པ་མེད། །ཕན་
བཏགས་རྣམས་ཀྱིས་སྟོངས་པ་མེད། །སྐྱེས་བུ་དམ་པ་ད་ལྟ་ནས། །ཆོས་ལ་ཡིད་གཉིས་
སྤང་བྱ་སྟེ། །དཀར་ཕྱོགས་ཟླ་བ་ཉ་བ་ལྟར། །རྒྱུན་ཆད་མེད་པར་བསྒྲུབ་པར་བྱ། །རང་
གིས་འབད་པར་མ་བྱས་ན། །སྣག་གི་གཉེན་འདུན་ཕ་མ་དང་། །ཡོན་ཏན་བསྐྱེད་པའི་བླ་
མ་དང༌། །ཡིད་དུ་འོང་བའི་གྲོགས་པོས་ཀྱང་། །ཕྱི་མའི་རྒྱགས་ཚགས་མི་བྱེད་ལ།།
གཞན་དང་ཞལ་ཏ་མི་བྱེད་ན། །འཁོར་བའི་རྒྱ་མཚོ་མཐའ་མེད་དེ། །སྟེས་དབང་རང་
དགས་མི་ལྡོག་ལ། །འཛད་པའི་མུ་མཐའ་མ་མཆིས་ན། །བདག་གི་ཁོང་ན་ཅི་ཞིག་ཡོད།།
འཁོར་བ་མི་གཙང་རླབས་དག་ལ། །དགའ་བ་སྤངས་ལ་ཐར་པ་སྒྲུབས། །ཞེས་སོ། །
ཆོས་རྗེའི་ཞལ་སྔ་ནས་འདི་ཡི་སྐབས་སུ། །དང་པོ་འཆི་བ་མི་རྟག་པ། །དྲན་ཞིང་བསྒོམ་
པ་ཤིན་ཏུ་གཅེས། །ཆོས་འདི་རྒྱུད་ལ་མ་སྐྱེས་ན། །དམ་པ་བཟང་པོར་ཁས་ལེན་ཡང་།།
དོན་གྱིས་འཇིག་རྟེན་འདི་པ་ཡིན། །དེས་ན་སྐྱེས་བུ་དམ་པ་ཁྱེད། །འཇིག་རྟེན་སྤྲོས་པ་
རབ་བཅད་ནས། །སྒྲུབ་ལ་ནན་ཏན་གཙོར་མཛད་ཞུ། །སྒྲུབ་པ་བྱེད་པའི་དུས་ཀྱི་ཚེ། །
དུས་གསུམ་སངས་རྒྱས་ཐམས་ཅད་ཀྱི། །བསྟན་པའི་གཞི་མར་གྱུར་པ་ཡིན། །ལྷག་པ་
ཚུལ་ཁྲིམས་བསླབ་པ་ཡིན། །ཇི་ལྟར་ཁས་བླངས་དམ་བཅས་པའི། །ཚུལ་ཁྲིམས་སྲུང་
བར་མི་བྱེད་ན། །རང་ཉིད་ངན་སོང་སྡུག་བསྔལ་ལས། །ཐར་བར་བྱེད་པའི་མཐུ་མེད་
ཅིང་། །སངས་རྒྱས་ཐམས་ཅད་བསླུས་པས་ན། །ཐོག་མ་བར་དང་མཐར་དགེ་བ། །ལྷག་
པ་ཚུལ་ཁྲིམས་བསླབ་པ་འདི། །སྲོག་དང་མིག་འབྲས་བཞིན་དུ་སྲུངས། །ཚུལ་ཁྲིམས་
བསྲུངས་པའི་འབྲས་བུ་ཡིས། །ལྷ་མིའི་གོ་འཕང་ཐོབ་ན་ཡང་། །འཁོར་བ་སྡུག་བསྔལ་
59



ལམ་སྤྱིའི་མཚན་ཉིད།
གྱི་རྒྱ་མཚོ་ཡིན། །འཁོར་བ་སྡུག་བསྔལ་དུ་མ་ཤེས་ན། །སྤང་བློའི་སེམས་པ་མི་འབྱུང་
བས། །འཁོར་བ་སྡུག་བསྔལ་གྱི་རྒྱ་མཚོ་ལ། །ཡིད་སྨོན་སྤངས་ལ་ཐར་པ་སྒྲུབས། །ཐར་
པ་མྱ་ངན་འདས་པ་ཡི། །ཞི་བདེ་བདག་ཉིད་གཅིག་པུ་ཡིས། །རོ་མྱོང་གཞན་དག་མི་དྲན་
པ། །ཉན་ཐོས་རང་སངས་རྒྱས་ཡིན་པས། །ཐེག་པ་དམན་པའི་སེམས་སྤངས་ནས།།
འགྲོ་དྲུག་སེམས་ཅན་ཐམས་ཅད་ལ། །བྱམས་དང་སྙིང་རྗེའི་བསམ་པ་ཡིས། །བྱང་ཆུབ་
མཆོག་ཏུ་སེམས་བསྐྱེད་ནས། །སྨོན་འཇུག་གཉིས་ཀྱི་བསླབ་བྱ་ལ། །ནན་ཏན་ཆེན་པོར་
བསླབ་པར་ཞུ། །བྱང་ཆུབ་མཆོག་ཏུ་སེམས་བསྐྱེད་ནས། །ཕ་རོལ་ཕྱིན་དྲུག་ཉམས་སུ་
བླང༌། །བསྐལ་པ་གྲངས་མེད་གསུམ་ལ་སོགས། །དཀའ་བ་དཔག་ཏུ་མེད་པ་ཡིས།།
རྫོགས་པའི་བྱང་ཆུབ་འཐོབ་པ་ཡང་། །ཧ་ཅང་ཡུན་རིང་དཀའ་བས་ན། །གསང་སྔགས་
རྡོ་རྗེ་ཐེག་པ་ཡིས། །ཚེ་འདིར་སངས་རྒྱས་འཐོབ་པ་ནི། །རྡོ་རྗེ་འཆང་གིས་གསུངས་པས་
ན། །དེ་ཡི་རྗེས་སུ་འབྲང་བར་བྱ། །དབེན་ཞིང་ཉམས་དགའི་ས་ཕྱོགས་སུ། །ཚད་ལྡན་བླ་
མ་དམ་པ་ལས། །སྨིན་ལམ་རིན་ཆེན་དབང་བཞི་བསྐུར། །དམ་ཚིག་ཉེས་སྐྱོན་སྤངས་
ནས་ཀྱང་། །ཤིན་ཏུ་དབེན་པའི་ས་ཕྱོགས་སུ། །འབོལ་བའི་སྟན་བཏིང་དཀྱིལ་ཀྲུང་
བཅའ། །བསམ་གཏན་ཡན་ལག་ཀུན་བྱས་ནས། །མི་རྟག་འཁོར་བའི་ཉེས་དམིགས་
བསམ། །བྱམས་དང་སྙིང་རྗེ་བྱང་སེམས་ཀྱིས། །རང་རྒྱུད་སྦྱངས་ནས་བསྐྱེད་རྫོགས་
བསྒོམ། །མཚན་མ་ཅན་གྱི་བསྐྱེད་རྫོགས་ནི། །གཟུགས་སྐུ་གཉིས་ཀྱི་རྒྱུ་ཡིན་ཡང༌།།
མཐར་ཐུག་ཆོས་སྐུ་མི་འཐོབ་པས། །དུས་གསུམ་རྒྱལ་བའི་གཤེགས་ཤུལ་མཆོག །གྲུབ་
ཐོབ་གོང་མས་ཉམས་བླངས་ཤིང་། །དཔའ་བོ་ཌཱ་ཀིའི་སྲོག་སྙིང་འདི། །སེམས་འདི་ཕྱག་



ཙན་དྷ་མ་ཎི་རཏྣ་ཛྭ་ལ་མ་ལེ།
རྒྱ་ཆེན་པོ་ཡིན། །དེ་ཡང་རྡོ་རྗེ་གཟེབ་ཆེན་ལས། །སྐྱེ་འདིར་སངས་རྒྱས་མཆོག་ཉིད་དུ།།
སེམས་བསྒོམས་པས་ནི་སངས་རྒྱའོ། །རིན་ཆེན་སེམས་ལས་ཕྱིར་གྱུར་པ། །སངས་རྒྱས་
མེད་ཅིང་སེམས་ཅན་མེད། །རྡོ་རྗེ་འཆང་གིས་གསུངས་པ་དང༌། །རྒྱུད་རྒྱལ་གསང་བ་
འདུས་པ་ལས། །དངོས་པོ་ཐམས་ཅད་དང་བྲལ་ཞིང༌། །ཕུང་པོ་ཁམས་དང་སྐྱེ་མཆེད་
དང༌། །གཟུང་དང་འཛིན་པ་རྣམ་སྤངས་པ། །ཆོས་བདག་མེད་པ་མཉམ་པ་ཉིད། །རང་
སེམས་གདོད་ནས་མ་སྐྱེས་པ། །སྟོང་པ་ཉིད་ཀྱི་རང་བཞིན་ནོ། །དེ་སྐད་བཅོམ་ལྡན་འདས་
ཀྱིས་གསུངས། །འཇིག་རྟེན་མགོན་པོ་ཏིལླིས་ཀྱང་། །རང་རིག་པ་ཡི་དེ་ཉིད་འབྲས་བུར་
ནི། །ཏིལླི་ང་ཡིས་བསྟན་པ་ཡིན། །ཟབ་མོ་གསུང་དུ་གསུངས་པས་ན། །རང་སེམས་
ཕྱག་རྒྱ་ཆེན་པོར་བསྒོམ། །ལར་ཡིད་ལ་བྱེད་དང་མི་བྱེད་དང་། །སྐྱེ་བ་ཡོད་མེད་རྣམ་རྟོག་
ཡིན། །བསྒྲིམས་དང་ཀློད་པ་ཐམས་ཅད་ཀྱིས། །བསྒྲུབས་པའི་བསམ་གཏན་གང་ཡིན་
ཡང་། །ལྷ་གནས་གོང་མར་གོལ་འགྱུར་བས། །ཇི་ལྟར་ཆུ་ལ་ཆུ་བཞག་དང་། །ཇི་ལྟར་
མར་ལ་མར་བཞག་བཞིན། །རང་གི་རང་རིག་ཡེ་ཤེས་ནི། །སྐད་ཅིག་ཉིད་ལ་མངོན་སུམ་
བྱ། །རྟོགས་པའི་ཡེ་ཤེས་ཟབ་མོ་ནི། །སྨྲ་བསམ་ཤེས་བརྗོད་ཡུལ་ལས་འདས། །ལས་
འཕྲོ་ཅན་གྱིས་རྟོགས་པ་ཡིན། །བྱིན་རླབས་ཀྱི་ལམ་ལ་གནས་པ་ཡིན། །བློ་ཡི་ཡུལ་
ལས་འདས་པ་ཡིན། །རྟོག་གེ་བ་ཡི་སྤྱོད་ཡུལ་མིན། །དེས་ན་དམ་པ་ཁྱེད་ཉིད་ཀྱིས།།
རང་སེམས་བསྒོམ་ལ་ནན་ཏན་ཞུ། །ཞེས་སོ། །ཡང་རིན་ཆེན་འཕྲུལ་སྐས་ལས། བསོད་
ནམས་བསགས་པ་མ་སྨིན་པ། །མི་ལུས་ཐོབ་ནས་སྟོང་ལོག་བྱེད། །ཆུ་བོའི་གླིང་ན་སྐོམ་
གྲིར་ཤི། །རིན་ཆེན་གླིང་ནས་སྟོང་ལྡོག་བྱས། །ངལ་བ་དོན་མེད་དོན་སྟོར་ཅིང་། །བལྟས་
61



ལམ་སྤྱིའི་མཚན་ཉིད།
ཤིང་ཡི་མུག་སྙིང་རེ་རྗེ། །འགའ་ཞིག་ཐར་པ་ཐོབ་འདོད་ཀྱང་། །བཤེས་གཉེན་ངན་པས་
ལོག་པར་འཁྲིད། །རྟག་ཆད་གཉིས་ཀྱི་མུ་ལ་ཞེན། །བདག་ཏུ་འཛིན་པས་འཁོར་བར་
བཅིངས། །རྩོལ་སྒྲུབ་མི་བྱེད་ཨ་རེ་འཁྲུལ། །ཐུབ་པ་ཆེན་པོ་ཆོས་ཀྱི་རྗེས། །དོན་གཅིག་
ཉིད་ལས་མ་གསུངས་ཀྱང་། །དབང་པོའི་རིམ་པས་སོ་སོར་གོ །ཉན་ཐོས་སྡེ་པ་རྣམས་
ཀྱིས་ནི། །གཟུང་བ་རྡུལ་ཕྲན་སིལ་བུ་ལ། །འཛིན་པ་སྐད་ཅིག་རྒྱུ་དང་བཅས། །དོན་དམ་
འགྱུར་བ་མེད་ཅེས་སྨྲ། །རགས་པ་ཀུན་རྫོབ་ཡིན་པར་འདོད། །བདེན་པ་བཞི་ལ་འཁོར་
འདས་གཉིས། །རྒྱུ་འབྲས་གཉིས་སུ་སྤང་སྒྲུབ་བྱེད། །གཉེན་པོས་ཉོན་མོངས་སྤོང་བ་
ཡང་། །ཤིན་ཏུ་དཔའ་བར་བྱེད་པ་ཡིན། །རང་སངས་རྒྱས་ཀྱི་ཐེག་པས་ཀྱང༌། །རྟེན་
ཅིང་འབྲེལ་བར་འབྱུང་བའི་དོན། །ལུགས་འབྱུང་ལུགས་ལས་ལྡོག་པ་ཡིས། །འཁོར་
འདས་གཉིས་ཀྱི་རྩ་བ་རྟོགས། །རང་གི་རིག་པའི་ཤེས་རབ་ཀྱིས། །མ་རིག་འགོག་པའི་
ཐབས་ལ་བརྩོན། །རྩ་བ་མ་ཆོད་དལ་བའི་ལམ། །དེས་ནི་མཐར་ཐུག་མི་འཐོབ་སྟེ།།
འདིས་ནི་གཞན་དོན་ག་ལ་ནུས། །བསྟི་གནས་ཙམ་སྟེ་དྲང་བའི་ཐབས། །དབང་པོ་དམན་
ལ་དགོངས་ཏེ་གསུངས། །རྣལ་འབྱོར་ཆེན་པོ་སེམས་ཙམ་ནི། །གཟུང་བ་དོན་དམ་མ་
ཡིན་ཏེ། །རྣམ་པའམ་རྣམ་པ་མེད་ཚུལ་གྱིས། །བདེན་རུང་རྫུན་རུང་སེམས་སུ་འདོད།།
སེམས་ནི་རང་རིག་རང་གསལ་ཏེ། །མྱོང་བ་གཉིས་སུ་མེད་པའི་དོན། །གཟུང་འཛིན་
སྤངས་པ་དོན་དམ་མོ། །ས་བཅུ་དང་ནི་ལམ་ལྔ་ཡི། །འབྲས་བུ་སྐུ་བཞི་ཡེ་ཤེས་ལྔ། །
རྣལ་འབྱོར་ཆེན་པོ་དབུ་མ་པས། །ཡོད་དང་མེད་པའི་མཐའ་སྤངས་ཏེ། །ཐབས་དང་ཤེས་
རབ་རིམ་པ་ཡི། །མཉམ་བཞག་དང་ནི་རྗེས་ཐོབ་ལ། །ཀུན་རྫོབ་དང་ནི་དོན་དམ་ཞེས། །



ཙིན་དྷ་མ་ཎི་རཏྟ་ཛྭ་ལ་མ་ལེ།
རིམ་པ་བཞིན་དུ་སྦྱངས་པ་ཡིས། །འབྲས་བུ་སྐུ་གཉིས་མངོན་དུ་འགྱུར། །དེ་དག་རྒྱུ་ཡི་
ཐེག་པ་སྟེ། །འབྲས་བུ་ཉིད་དུ་ཡོངས་མ་རྟོགས། །ཐེག་ཆེན་ལམ་དུ་ཞུགས་ན་ཡང༌། །
རྩོལ་བ་ཆེན་པོས་ངལ་བར་འགྱུར། །མི་ལྡོག་ས་ལ་ཕྱིན་ན་ཡང་། །གྲངས་མེད་བསྐལ་
པར་ལས་ཀྱིས་འགྱངས། །འབྲས་བུ་རྡོ་རྗེའི་ཐེག་པ་ཡིས། །ཚེ་འདིར་རྡོ་རྗེ་འཆང་ཆེན་
འཐོབ། །དེ་ལ་རིམ་པ་སྐས་ཀྱི་ཚུལ། །སྦྱང་བྱ་ཉོན་མོངས་སེར་སྣ་ལ། །སྦྱོང་བྱེད་བྱ་བའི་
རྒྱུད་དུ་བསྟན། ཁྲུས་དང་གཙང་སྦྲ་གཙོར་བྱ་སྟེ། །དོན་གྱིས་ལྷ་དྲུག་རིམ་པ་ཡི། །རིགས་
གསུམ་རྡོ་རྗེ་འཛིན་པར་འདོད། །སྤྱོད་པའི་རྒྱུད་ཀྱང་དེ་བཞིན་ཏེ། །ལུས་ངག་བྱ་བའི་རྒྱུད་
བཞིན་ནོ། །ཏིང་འཛིན་རྣལ་འབྱོར་རྒྱུད་དང་མཚུངས། །ཐེག་པ་གཉིས་ཀྱིས་འགྲུབ་བོ་
ཞེས། །ཕྲག་དོག་ཅན་ལ་དགོངས་ཏེ་གསུངས། །རྣལ་འབྱོར་ཆེན་པོ་ཡོ་ག་ནི། །མཐའ་
བཞི་བྲལ་བའི་ལྟ་བ་ལ། །སྔོན་དུ་བྱང་ཆུབ་རྣམ་ལྔ་ཡི། །རྡོ་རྗེ་དབྱིངས་ཀྱི་ལྷ་ཚོགས་ལ།།
ཏིང་འཛིན་སེམས་དཔའ་གཙོར་བྱ་སྟེ། །སྟུག་པོ་བཀོད་པའི་ས་ལ་སྦྱོར། །ང་རྒྱལ་ཅན་ལ་
དགོངས་ཏེ་གསུངས། །རྣལ་འབྱོར་བླ་ན་མེད་པ་ལ། །ཐབས་དང་ཤེས་རབ་རིམ་པ་ཡི།།
ཕ་དང་མ་ཡི་རྒྱུད་དུ་གསུངས། །གཉིས་སུ་མེད་པ་དེ་བཞིན་ཏེ། །རྣལ་འབྱོར་ཕ་ཡི་རྒྱུད་དུ་
ནི། །བསྐྱེད་པའི་རིམ་པའི་རྗེས་ཐོབ་པ། །རྫོགས་རིམ་རླུང་གི་སྒོ་ནས་འཇུག །དབྱེ་བ་
སྟོང་ཕྲག་དྲུག་ཅུ་གཉིས། །བསྡུ་ན་རགས་པའི་རླུང་བདུན་ཏེ། །བུམ་པ་ཅན་དང་དཔྱང་
ཐག་ཅན། །འཁོར་ལོ་ཞབས་ཚགས་རེའུ་མིག་ཅན། །མདའ་ལྟར་འཕང་དང་སྲོག་ཤིང་
ཅན། །ལྡང་འཇུག་གནས་པ་གསུམ་གྱིས་ནི། །རྩེ་གསུམ་རླུང་གིས་གང་བ་ཡི། །ལུས་
ལ་བདེ་བ་སྦྱར་བྱས་ནས། །འོད་གསལ་སྤྲོས་དང་བྲལ་བའི་ཉམས། །ཐབས་ཀྱི་སྒོ་ནས་



ལམ་སྤྱིའི་མཚན་ཉིད།
གཏན་ལ་འབེབས། །ཞེ་སྡང་ཅན་ལ་དགོངས་ཏེ་གསུངས། །རྣལ་འབྱོར་མ་ཡི་རྒྱུད་དུ་ནི།།
ཐབས་དང་ཤེས་རབ་བདག་ཉིད་ཀྱི། །ཧེ་རུ་ཀ་ཡི་རྣལ་འབྱོར་པས། །ཕྱག་རྒྱ་མཚན་དང་
ལྡན་པ་ལ། །ཟག་མེད་བདེ་བ་བསྒྲུབ་པར་བྱ། །འཁོར་ལོ་ལྔ་པོ་རིམ་པ་བཞིན། །རང་
ལོག་གཏུམ་མོ་འབར་ཏེ་བསྲེགས། །བྱང་ཆུབ་སེམས་ཀྱི་ཆུ་རྒྱུན་གྱིས། །དགའ་བ་བཞི་
ལ་རིམ་གྱིས་གནས། །ལྷན་ཅིག་སྐྱེས་པ་བདེ་བའི་རོ། །བདེ་སྟོང་ཟུང་དུ་འཇུག་པའི་
ལམ། །འདོད་ཆགས་ཅན་ལ་དགོངས་ཏེ་གསུངས། །གཉིས་མེད་པ་ཡི་རྒྱུད་དུ་ནི། །རྣམ་
པར་རྟོག་མེད་ལྷུན་གྱིས་གྲུབ། །རང་སེམས་གདོད་ནས་ཕྱག་རྒྱ་ཆེ། །བཅོས་མེད་གཉུག་
མའི་རང་བཞིན་ཏེ། །གཞན་མིན་རང་བྱུང་ཡེ་ཤེས་ཡིན། །བླ་མའི་བརྡའ་ལ་བརྟེན་པ་
ཡིས། །མཚོན་དུ་མེད་པའི་ཚུལ་གྱིས་མཚོན། །གོ་རུ་མེད་པའི་ཉམས་སུ་མྱོང་། །རྟོགས་
སུ་མེད་པའི་གཏན་ལ་ཕབ། །རྒྱུ་འབྲས་མེད་པར་མངོན་དུ་གྱུར། །གཏི་མུག་ཅན་ལ་
དགོངས་ཏེ་གསུངས། །ཐབས་འདི་རྫོགས་སངས་རྒྱས་རྣམས་ལ། །རིམ་པ་ཡོད་པ་མ་
ཡིན་ཏེ། །གང་ཟག་བློ་ཡི་རིམ་པ་ཡིས། །བསྟན་པའི་སྒོ་ནི་བསམ་མི་ཁྱབ། །འདི་ལྟར་
ངེས་པ་གཅིག་ལས་མེད། །སྣ་ཚོགས་ཐབས་ཀྱིས་མཚོན་སྒོ་ཡིན། །འདི་ལ་སྤང་དང་
བསྒྲུབ་པ་མེད། །འདི་ལ་ཡིན་མིན་གཉིས་སུ་མེད། །འདི་ལ་ཕྱོགས་དང་རིགས་མི་དབྱེ།།
ཐེག་པ་གཞན་ལ་སྨོད་པ་ནི། །ཐར་པའི་ལམ་འཕྲང་ཆེན་པོ་བཤིག །ཆོས་ཀྱི་གྲུ་གཟིངས་
བཅོམ་པ་ཡིན། །ཆོས་ལ་སྨད་པའི་ལྟུང་བ་ཡིས། །ནམ་ཡང་བདེ་བ་འཐོབ་མི་འགྱུར། །
དེ་ཕྱིར་ཐར་པ་འདོད་པ་ཡིས། །འདི་བྱ་མེད་ཀྱི་དམ་ཆོས་གྱིས། །འདི་ཡིན་མེད་ཀྱི་གང་
མོས་སྒྲུབས། །ཕྱོགས་རིས་མེད་ཀྱི་ཉམས་སུ་ལོངས། །སྙིང་ནས་སྒྲུབ་ལ་བརྩོན་འགྱུར་



ཙིན་དྷ་མ་ཎི་རཏྟ་ཛྭ་ལ་མ་ལེ།
ན། །གང་ལྟར་བྱས་ཀྱང་བདེ་བ་འཐོབ། །ཅེས་སོ། །ཡང་ཆོས་རྗེའི་ཞལ་སྔ་ནས། །བུ་
ཁྱེད་དྲུང་ན་གནས་པ་རྣམས་ཀྱིས་བསོད་ནམས་དང་ཡེ་ཤེས་ཀྱི་ཚོགས་གཉིས་པོ་བསག་པ་
གལ་ཆེ་སྟེ། དེ་ལ་ཚོགས་བསགས་མ་བསགས་ཞེས་བྱ་བའི་གོ་བ་ཡང་བསམ་པ་བཟང་
ངན་གྱི་རྗེས་སུ་འཇུག་པ་ལས་གཞན་མེད་དེ། ཞེ་སྡང་གི་བསམ་པའི་རྗེས་སུ་ཞུགས་ན།
ཚེ་འདི་དང་ཕྱི་མ་གཉིས་ཀར་ཞེ་སྡང་གི་བསམ་པ་དེའི་ལས་ཚན་ཆེ་ཆུང་དང་ཡུན་རིང་ཐུང་
གིས་གཤག་པ་དང་། གཅོད་པ་དང༌། གཏུབ་པ་དང༌། དམྱལ་བ་དང་། སྡུག་བསྔལ་
རྣམས་ཀྱང་རིང་ཐུང་དུ་འགྱུར་བ་དང་། འདོད་ཅིང་ཆགས་གྲགས་པ་དང་། འཆུམས་པ་
པོས་ཡི་དྭགས་སུ་འགྱུར་བ་དང༌། གླེན་ཞིང་རྨོངས་པས་འབུ་དང་དུད་འགྲོར་འགྱུར་བ་
དང༌། མི་དགེ་བ་བཅུ་སྤངས་པ་ཙམ་གྱིས་མིར་སྐྱེ་བ་དང༌། གཞན་ལ་ཕྲག་དོག་པས་
གཞན་དབེན་པར་ཁྲིད་ནས་སྦྱིན་པ་བྱིན་པས་ལྷ་མ་ཡིན་དང་། བྱམས་པ་དང་དགེ་བཅུས་ལྷ་
དང༌། སྙིང་རྗེ་དང་། བསམ་གཏན་གྱིས་གཟུགས་ཀྱི་ཁམས་དང་། སྙོམས་པར་འཇུག་
པས་གཟུགས་མེད་པའི་ཁམས་དང༌། སངས་རྒྱས་ལ་དད་པས་དེའི་ཞིང་ཁམས་དང་།
འཁོར་བ་སྡུག་བསྔལ་གྱི་རྒྱ་མཚོར་ཤེས་ཤིང་། རང་ཉིད་མྱ་ངན་ལས་འདའ་བར་འདོད་
པའི་བསམ་པས། ཀུན་འབྱུང་གི་འཁོར་བ་སྤོང་ཞིང་། འགོག་པར་འགྲོ་བའི་ལམ་རྒྱུད་ལ་
བསྐྱེད་པས་ན་ཉན་ཐོས། ཁམས་གསུམ་གྱི་འཁོར་བ་ཐམས་ཅད་རྟེན་འབྲེལ་གྱི་ཚུལ་དུ་
འཁོར་བ་ལས། ཐབས་མཁས་པ་ཟབ་མོས་ལུགས་ལས་ལྡོག་པའི་ཚུལ་ལུགས། མ་རིག་
པ་འགགས་པས་རྒ་ཤིའི་བར་དུ་འགག་པ། རྟོགས་ཤིང་མངོན་དུ་བྱས་པ་ནི་རང་བྱང་ཆུབ།
རྒྱུ་བྱང་ཆུབ་མཆོག་ཏུ་སེམས་བསྐྱེད་ནས། ལམ་ཕ་རོལ་ཏུ་ཕྱིན་པ་དྲུག་ཉམས་སུ་བླངས་



ལམ་སྤྱིའི་མཚན་ཉིད།
་་་
པས། སངས་རྒྱས་པ་ནི་མཚན་ཉིད་ཕ་རོལ་ཏུ་ཕྱིན་པའི་ཐེག་པ། མཐར་ཐུག་སངས་རྒྱས་
གཟུགས་ཀྱི་སྐུ་དང་ཆོས་ཀྱི་སྐུ་ད་ལྟར་དུས་གཅིག་ཉམས་སུ་ལེན་པ་ནི། གསང་སྔགས་
འབྲས་བུ་ལམ་དུ་བྱེད་པ་ཡིན་པས། འདི་རྣམས་ཐམས་ཅད་ལ་སྔོན་ཇི་ལྟར་གོམས་པ་དང་།
ད་ལྟར་ཡང་གོམས་པར་བྱས་ཤིང་བྱེད་པ་དང་། བློ་ངེས་པ་དང་མ་ངེས་པ། ཡུན་རིང་ཐུང་
གི་བྱེ་བྲག་གིས། བསོད་ནམས་དང་། བསོད་ནམས་མ་ཡིན་པའི་ཚོགས་བསགས་པ་ཆེ་
ཆུང་དང་། ཡུན་རིང་ཐུང་དུ་འགྱུར་བ་ལ་བསོད་ནམས་ཀྱི་ཚོགས་དང་། བསོད་ནམས་མ་
ཡིན་པའི་ཚོགས་བསགས་པ་ཆེ་ཆུང་ཞེས་ཟེར་རོ། །བུ་དེ་ལ་འདི་རྣམས་ཐམས་ཅད་ནི་
བསམ་པ་འབའ་ཞིག་ཡིན་ལ། བསམ་པ་ངན་པའི་རྗེས་སུ་ལུས་ངག་ཞུགས་པ་རྣམས་ལ་
ནི་ལས་དང་ཉོན་མོངས་པས་འབྲས་བུ་སྡུག་བསྔལ་གྱི་ཕུང་པོ་ཁམས་གསུམ་གྱི་འཁོར་བར་
འཁྱམ་ཞེས་འཕགས་པ་རྣམས་ཀྱིས་སྨོད་པའོ། །བསམ་པ་བཟང་པོ་དགེ་བའི་རྗེས་སུ་
འབྲངས་པའི་ལུས་ངག་གིས་ནི་མཐོ་རིས་ལྷ་མིའི་གོ་འཕང་ཐོབ་ཅིང་བདེ་བ་དང་སྐྱིད་པ་དེ་
ལ་ནི་མངོན་པར་ཤེས་པ་ཆེན་པོ་ཐོབ་པའི་དྲང་སྲོང་རྣམས་ཀྱིས་མངོན་པར་བསྟོད་དོ། །
དགེ་བ་དང་མི་དགེ་བ་དང་ལུང་དུ་མ་བསྟན་པའི་སེམས་ཉིད་ཉེ་བར་ཞི་ཞིང་མ་སྐྱེས་པ་ལ་ནི་
མ་སྐྱེས་པའི་རྗེས་སུ་འབྲངས་ནས། འཕགས་པའི་ལམ་ཡན་ལག་བརྒྱད་ཉམས་སུ་ལེན་པ་
རྣམས་ལ་ནི་ཁམས་གསུམ་ལས་ངེས་པར་འཕགས་ཤིང་མྱ་ངན་ལས་འདས་ཏེ། དེ་ནི་
ཡང་དག་པར་རྫོགས་པའི་སངས་རྒྱས་ཀྱི་ཆོས་ཞི་བ་འདོད་ཆགས་དང་བྲལ་བ་སྟེ། སངས་
རྒྱས་རྣམས་ཀྱིས་གསུངས་སོ། །བུ་དེ་རྣམས་ཀྱང་རང་གི་བསམ་པ་ཡིན་ལ། འགྱུར་བ།
མི་རྟག་པ། ཇི་ལྟར་བསམས་ཤིང་བྱས་པ་དེ་ལྟར་འགྱུར་བ་དེ་ལ་རིགས་ཤེས་ཟེར་བ་ཡིན།
66



ཙིན་དྷ་མ་ཎི་རཏྣ་ཛྭ་ལ་མ་ལེ།
བ
ཇི་ལྟར་བྱས་བྱས་སུ་འགྱུར་བ་དཔེ་མེད་པའི་ཧ་ཅང་དཀའ་བར་ཡང་མི་འདུག བསམ་པ་
ཡིན་པར་ནི་འདྲ། བསྒྲུབས་པས་ནི་ཆོག བསམ་ངན་གྱི་རྗེས་སུ་འབྲངས་པའི་སྡུག་
བསྔལ་ཡང་བཟོད་པར་ནི་དཀའ། ཆུ་འབོག་ལན་ཅིག་ལ་བརྗེ་བ་ཅང་ལན་གཉིས་ཀྱང་མི་
ནུས་པས། ད་ལྟ་ནས་ཐེག་པ་ཆེན་པོ་གསང་སྔགས་ཀྱི་སྒོར་འཇུག་པར་བྱའོ་གསུང་། །
དེ་ལྟར་ལམ་སྤྱིའི་མཚན་ཉིད་བསྟན་ནས། ད་ནི་གཉིས་པ་ལམ་རྡོ་རྗེ་ཐེག་པའི་
བགྲོད་ལུགས་ལ་གསུམ་སྟེ། མདོར་བསྟན་པ་དང་། བསླབ་པ་གསུམ་གྱིས་དུག་སྦྱང་བ་
དང༌། རིན་ཆེན་དབང་བཞིས་སྡུག་བསྔལ་ཆོས་སུ་བསྒྱུར་བ་དང་། མ་བསྒྱུར་བའི་ཉེས་
དམིགས་དང་། རྒྱུ་འབྲས་དཔག་ཏུ་མེད་པ་དང་བཞིས་རྒྱས་པར་བཤད་པ་དང་མཇུག་བསྡུ་
བའོ། །དང་པོ་ནི་ཁྱེད་བྱང་ཆུབ་འདོད་པའི་དམ་པ་དེ་ལམ་རྡོ་རྗེ་ཐེག་པས་
བགྲོད་བཞེད་ན་ཞེས་པ་དེ་ཡིན་ནོ། །བར་པ་ལ་བཞི་ལས་དེའི་དང་པོ་བསླབ་པ་གསུམ་
གྱིས་དུག་སྦྱང་བ་ནི་ཚིག་རྐང་གསུམ་ཉོན་མོངས་པའི་རྣམ་པར་རྟོག་པའི་དུག་རོ་དེ་
བསླབ་པ་གསུམ་གྱི་རྩི་མ་གྷི་ཏའི་སྦྱོར་བ་ཡིས། དུག་ཆེན་རྩད་ནས་མ་
བྱང་ཞིང་ཞེས་པས། ལམ་བསླབ་པ་རིན་པོ་ཆེ་གསུམ་ཉམས་སུ་ལེན་དགོས་པས། དེ་
ལ་ཆོས་རྗེའི་ཞལ་སྔ་ནས། སྤྱིར་ཐུབ་པ་ཆེན་པོ་ཡང་དག་པར་རྫོགས་པའི་སངས་རྒྱས་
བཅོམ་ལྡན་འདས་ཐུགས་རྗེ་ཆེན་པོ་དང་ལྡན་པ་དེས། དང་པོར་ཚད་མེད་པའི་ཐུགས་རྗེ་
ཆེན་པོས་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་མེད་པ་རྣམ་པ་
67



རྡོ་རྗེ་ཐེག་པའི་ལམ་གྱི་མཚན་ཉིད།
གསུམ་དུ་དཀའ་བ་དཔག་ཏུ་མེད་པས་བསོད་ནམས་དང་ཡེ་ཤེས་ཀྱི་ཚོགས་བསགས། ཐ་
མ་རྡོ་རྗེ་གདན་བྱང་ཆུབ་ཀྱི་ཤིང་དྲུང་དུ་སྲོད་ལ་བདུད་བཏུལ། ཐོ་རངས་ཡེ་ཤེས་ཀྱི་མེས་
ཤེས་བྱའི་བུད་ཤིང་ཐམས་ཅད་བསྲེགས་ནས་རྫོགས་པའི་བྱང་ཆུབ་ཏུ་སངས་རྒྱས་པའི་
སངས་རྒྱས་བཅོམ་ལྡན་འདས་དེས། རིགས་ཅན་རྣམ་པ་གསུམ་ལ་ཆོས་ཀྱི་འཁོར་ལོ་རྣམ་
པ་གསུམ་དུ་བསྐོར། ཆོས་དེ་ཡང་ཆོས་ཀྱི་ཕུང་པོའམ་སྒོ་བརྒྱད་ཁྲི་བཞི་སྟོང་དུ་གསུངས་
ཏེ། དེ་ཡང་འདོད་ཆགས་ཀྱི་གཉེན་པོར་ཉི་ཁྲི་ཆིག་སྟོང༌། ཞེ་སྡང་གི་གཉེན་པོར་ཉི་ཁྲི་
ཆིག་སྟོང་། གཏི་མུག་གི་གཉེན་པོར་ཉི་ཁྲི་ཆིག་སྟོང་། ཆ་མཉམ་པའི་གཉེན་པོར་ཉི་ཁྲི་
ཆིག་སྟོང་སྟེ། བརྒྱད་ཁྲི་བཞི་སྟོང་ངོ༌། དེ་བསྡུ་ན་གསུམ་སྟེ། འདུལ་བའི་སྡེ་སྣོད་དང་།
མདོ་སྡེའི་སྡེ་སྣོད་དང་། མངོན་པའི་སྡེ་སྣོད་དེ། སྡེ་སྣོད་རིན་པོ་ཆེ་རྣམ་པ་གསུམ་དུ་
འདུས་སོ། །དེ་ཐམས་ཅད་ཉམས་སུ་བླང་བའི་རིམ་པའི་དབང་དུ་བྱས་ན། ལམ་བསླབ་པ་
རིན་པོ་ཆེ་རྣམ་པ་གསུམ་དུ་འདུས་ཏེ། དེ་ལྟར་ཡང་བཅོམ་ལྡན་འདས་ཀྱིས། འཕགས་པ་
དཀོན་མཆོག་བརྩེགས་པ་ནས། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ལམ་
ནི། བསླབ་པ་རིན་པོ་ཆེ་རྣམ་པ་གསུམ་འདི་ཁོ་ནའོ། །ཞེས་པ་ལ་སོགས་པ་གསུངས་པས་
ངེས་སོ། །འོ་ན་ཐེག་པ་ཆེན་པོ་གསང་སྔགས་རྡོ་རྗེ་ཐེག་པ་སྡེ་སྣོད་གསུམ་གང་དུ་འདུས་ཇི་
ལྟར་ཡིན་སྙམ་ན། ཁ་ཅིག་གིས་གསང་སྔགས་སྡེ་སྣོད་བཞི་པར་འདོད་པ་ལགས་སྐད།
ཁ་ཅིག་གིས་ནི་མདོ་སྡེའི་སྡེ་སྣོད་དུ་འདོད་དེ། གསང་སྔགས་མདོ་སྡེའི་ཚུལ་དུ་ངས་བཤད་
ཉོན་ཞེས་པ་དང་། ཁ་ཅིག་གིས་འདུལ་བར་འདོད་དེ། མ་བླ་ན་མེད་པའི་རྒྱུད་ནས། ཆོས་
འདུལ་བ་ཟབ་མོ་འདི་ཞེས་གསུངས་པ་དང་། ཁ་ཅིག་གིས་ནི་མངོན་པར་འདོད་དེ། དེ་



ཙན་དྷ་མ་ཎི་རཏྟ་ཛྭ་ལ་མ་ལེ།
ནས་སྣོད་དང་བཅུད་གཟུང་བ་དང་འཛིན་པ་ཕུང་པོ་ཁམས་དང་སྐྱེ་མཆེད་ཀྱི་དག་པ་སྟོན་
པའི་ཕྱིར་ཞེས་གསུངས་སོ། །དེ་ཐམས་ཅད་ཀྱང་དོན་གཅིག་སྟེ། ཉམས་སུ་བླང་བའི་རིམ་
པའི་དབང་དུ་བྱས་པས། བསླབ་གསུམ་དུ་འདུས་པ་ཁོ་ནར་ངེས་སོ། །དེ་ཉམས་སུ་བསླང་
བའི་རིམ་པའི་དབང་དུ་བྱས་ན། ལྷག་པ་ཚུལ་ཁྲིམས་ཀྱི་བསླབ་པ་སོ་སོ་ཐར་པ་རིགས་
བདུན་གྱི་སྡོམ་པས་ལེགས་པར་བསྡམས་པ། ལྷག་པ་ཚུལ་ཁྲིམས་ཀྱི་བསླབ་པའོ། །དེ་
ཉམས་སུ་བླངས་པ་ལས། ཞི་གནས་ཀྱི་ཏིང་ངེ་འཛིན་ཁྱད་པར་དུ་འཕགས་པ་རྒྱུད་ལ་སྐྱེས་
པ། ལྷག་པ་ཏིང་ངེ་འཛིན་གྱི་བསླབ་པའོ། །དེ་ཇི་བཞིན་དུ་བསྒོམས་པས་ལྷག་མཐོང་གི་
ཤེས་རབ་སྤྱི་དང་བྱེ་བྲག་རང་གི་མཚན་ཉིད་ཤེས་བྱའི་དཀྱིལ་འཁོར་ཐམས་ཅད་ཆགས་
ཐོགས་མེད་པར་མངོན་དུ་གྱུར་པ་ནི། ལྷག་པ་ཤེས་རབ་ཀྱི་བསླབ་པ་སྟེ། དེ་ཡང་སངས་
རྒྱས་བཅོམ་ལྡན་འདས་ཀྱིས་སྡེ་སྣོད་གསུམ་ཆར་དུ་འདི་ལ་རིག་པ་དང་ཞབས་སུ་ལྡན་པ་
ཞེས་རྒྱ་ཆེར་བསྔགས་པ་མཛད་ཅིང་བསྟོད་པར་གྱུར་པ་སྟེ། ལམ་རིམ་གྱིས་པའི་དབང་དུ་
བགྱིས་པའོ། །ཡང་འདི་འབའ་ཞིག་ཏུ་ངེས་གཞན་དུ་མ་ཡིན་ནོ་སྙམ་ན། དང་པོ་ཁོ་ནར་
ལྷག་པ་ཤེས་རབ་ཀྱི་བསླབ་པ་སྔོན་དུ་འགྲོ་བའང་ཡོད་དེ། ལྔ་རིག་པའི་པཎྜི་ཏའམ། སྡེ་
སྣོད་གསུམ་ལ་བྱང་ཞིང་མཁས་པར་བསླབས་པས། དང་པོ་ཉོན་མོངས་པ་ངོ་ཤེས། དེ་
ནས་དེའི་དོན་བསམས་པས་ཉོན་མོངས་པ་མགོ་གནོན། གདམས་ངག་གཞན་ལ་རག་མ་
ལས། དེ་བསྒོམས་པས་རྩ་བ་ནས་འདག་སྟེ། དེ་ལྟར་ཡང་། ཐོས་པས་མྱ་ངན་འདས་པ་
ཐོབ། །ཅེས་པ་ལ་སོགས་པ། བཅོམ་ལྡན་འདས་ཀྱིས་གསུང་རབ་ཏུ། ཐོས་པས་གྲོལ་བ་
དཔག་དུ་མེད་པ་གསུངས་པ་དང༌། ཡང་ལྷག་པ་ཏིང་ངེ་འཛིན་གྱི་བསླབ་པ་སྔོན་དུ་འགྲོ་བ་
50



རྡོ་རྗེ་ཐེག་པའི་ལམ་གྱི་མཚན་ཉིད།
ཡོད་དེ། སེམས་རྩེ་གཅིག་དུ་བསྒོམས་པས་ཉོན་མོངས་པ་དང་། རྣམ་པར་རྟོག་པ་ཉེ་བར་
ཞི་བ། ལྷག་པ་ཚུལ་ཁྲིམས་ཀྱི་བསླབ་པ། ཞི་ཞིང་མཚན་མའི་གཡེང་བ་ཐམས་ཅད་ཉེ་བར་
ཞི་བ་ལྷག་པ་ཏིང་ངེ་འཛིན་གྱི་བསླབ་པ། ལྷག་མཐོང་གི་ཤེས་རབ་ཤེས་བྱ་ཇི་ལྟ་བ་དང་ཇི་
སྙེད་པ་མངོན་དུ་གྱུར་པའམ། རྒྱུ་མཐུན་པར་ཅི་རིགས་པ་རྒྱུད་ལ་སྐྱེས་པ་ནི་ལྷག་པ་ཤེས་
རབ་ཀྱི་བསླབ་པ་སྟེ། དེ་ལྟར་ཡང་ཏིང་ངེ་འཛིན་གྱི་རྒྱལ་པོ་ལས། བཅོམ་ལྡན་འདས་ཀྱིས།
ཏིང་འཛིན་རྒྱལ་པོ་འདི་ནི་སྒོམ་བྱེད་པ། །སྦྱིན་ལ་མི་སྲེད་ཚུལ་ཁྲིམས་སྲེད་མ་ཡིན། །
ཞེས་པ་ལ་སོགས་པ་དཔག་ཏུ་མེད་པ་གསུངས་པས། བསླབ་པ་རིན་པོ་ཆེ་གསུམ་ཆར་
སྔོན་དུ་གང་འགྲོ་བ་མ་ངེས་པ་སྣ་ཚོགས་སུ་བཅོམ་ལྡན་འདས་ཀྱིས་གསུངས་སོ། །དེ་ལྟར་
གྱུར་ན་མི་མཐུན་པ་སྣ་ཚོགས་རྩོད་པའི་གཞིར་གྱུར་པ་འདིས་ཅི་ཞིག་བྱ་སྙམ་ན། གོང་དུ་ཇི་
སྐད་སྨོས་པ་བཞིན་དུ། ཆོས་ཀྱི་སྒོ་བརྒྱད་ཁྲི་བཞི་སྟོང་གསུངས་པ། སྒོ་དེ་ལ་ཞུགས་ནས་
ཕུགས་སུ་ཕྱིན་པ་མ་ལགས་སམ། སྒོ་བསམ་པའི་འཇུག་སྒོ་མ་ལགས་སམ། བསམ་པའི་
འཇུག་སྒོ་གང་ཡིན་པ་དེ་ལ་ཞུགས་པས། ཉོན་མོངས་པ་དང་རྣམ་པར་རྟོག་པ་རྣམ་པར་
སྤོང་བ་ནི་ལྷག་པ་ཚུལ་ཁྲིམས་ཀྱི་བསླབ་པ། སྒོ་དེ་ལ་ཞུགས་པས་སྒོ་དེའི་ནད་རྣམ་པར་
གྲོལ་བའི་ཁྱིམ་དུ་ཕྱིན་པ་ནི་ལྷག་པ་ཏིང་ངེ་འཛིན་གྱི་བསླབ་པ། སྒོ་དེའི་ཕུགས་འཁོར་བ་
དང་མྱ་ངན་ལས་འདས་པའི་ཆོས་ཐམས་ཅད་རྣམ་པར་གྲོལ་བའི་ངོར་རོ་གཅིག་པ་ནི།
ལྷག་པ་ཤེས་རབ་ཀྱི་བསླབ་པ་མ་ལགས་སམ། དེ་ལྟར་ལགས་ན། དེ་བཞིན་གཤེགས་
པའི་བསྟན་པ་རིན་པོ་ཆེའི་སྒོར་ཞུགས་པས་གསུམ་ལ་སྐྱབས་སུ་སོང་ནས་ཉམས་ལེན་གྱི་
བྱེ་བྲག་མི་གཅིག་པ་ཐ་དད་པ་ཉམས་སུ་ལེན་པ་ཀུན་ཀྱང་ཆོས་ཡིན་པར་འདྲ་བ་ལ། ངའི་



ཙིན་དྷ་མ་ཎི་རཀྟ་ཛྭ་ལ་མ་ལེ།
-
-
འདི་ཁོ་ན་ཆོས་ཡིན། ཁོའི་དེ་ཁོ་ན་ཆོས་མིན། གསང་སྔགས་རྙིང་པ་ཆོས་མིན། ཕྱག་ན་
རྡོ་རྗེ་ཆོས་མིན། ཨ་མ་ན་སེ་ཆོས་མིན་བྱ་བ་ལ་སོགས་པས་དེ་བཞིན་གཤེགས་པའི་བཀའ་
ལ་བསྐུར་བ་བཏབ། ཆགས་སྡང་རྨོངས་གསུམ་གྱི་རྒྱུ་བྱས། འཁོར་བ་དང་ངན་སོང་གི་
འབྲས་བུར་སྨིན་པ་རང་ཉིད་སྙིང་རྗེ་བ་ཡིན་པས། ཐོས་བསམ་སྒོམ་གསུམ་གྱི་ཤེས་རབ་ཀྱི་
མིག་གིས་བདེ་བར་གཤེགས་པའི་གསུང་རབ་མང་པོ་ཞིག་མཐོང་བ་དང་ཐོས་ན། གང་ལ་
ཡང་བསྐུར་བ་མི་འདེབས་ཤིང་། མིག་རྙེད་པ་དང་མཁས་པ་དང༌། གོ་བ་རྙེད་ནས་ཡོངས་
སུ་འཛིན་པ། ཡོངས་ཀྱི་དགེ་བའི་བཤེས་གཉེན་ཆེན་པོར་འགྱུར་བ་ཡིན་ཏེ། དེ་ལྟར་ཡང་
བཅོམ་ལྡན་འདས་ཀྱིས་རྟོགས་པ་བརྗོད་པ་བརྒྱ་པ་ནས། ཞི་གནས་ལ་གནས་པ་རྣམས་ནི།
ལྷག་མཐོང་གིས་རྣམ་པར་འགྲོལ་བར་འགྱུར་རོ། །ལྷག་མཐོང་ལ་གནས་པ་རྣམས་ནི་ཞི་
གནས་ཀྱིས་རྣམ་པར་འགྲོལ་བར་འགྱུར་རོ། །ཆ་མཉམ་པ་ལ་གནས་པ་ནི། ཁམས་ཀྱིས་
རྣམ་པར་འགྲོལ་བར་འགྱུར་རོ། །ཞེས་གསུངས་པ་དང༌། འཇིག་རྟེན་གསུམ་གྱི་མགོན་པོ་
བླ་མ་རིན་པོ་ཆེའི་ཞལ་སྔ་ནས་ཀྱང༌། ཐབས་ཀྱི་དགེ་བའི་རྩ་བ་ཤེས་རབ་ཀྱིས་བོགས་
འདོན། ཤེས་རབ་ཀྱི་དགེ་བའི་རྩ་བ་ཐབས་ཀྱིས་བོགས་འདོན་ཞེས་གསུངས་པས། གང་
ཟག་བློའི་འཇུག་སྒོ་ཐ་དད་པ་ལ། ཆོས་ཀྱི་ཚུལ་ལུགས་ཐ་དད་པ་ཉམས་སུ་བླངས་པས།
ཉོན་མོངས་པ་དང་རྣམ་པར་རྟོག་པའི་གཉེན་པོར་གྱུར་ཏེ། རྣམ་པར་གྲོལ་བ་དང་། རྣམ་
པར་གྲོལ་བའི་རྒྱ་མཚོ་ཆེན་པོར་ཆོས་ཐམས་ཅད་རོ་གཅིག་ཏུ་གྱུར་པ་ནི། སངས་རྒྱས་
བཅོམ་ལྡན་འདས་ཀྱི་གསུང་རབ་ཐམས་ཅད་ཀྱི་མདོ་འགག སྡེ་སྣོད་གསུམ་གྱི་བརྗོད་བྱ།
ཉམས་སུ་བླང་བའི་རིམ་པ། མཁས་པ་རྣམས་དགའ་བ་སྐྱེད་པ། རྨོངས་པ་རྣམས་འགོ་
71



རྡོ་རྗེ་ཐེག་པའི་ལམ་གྱི་མཚན་ཉིད།
འཁོར་བར་བྱེད་པ། །ཟབ་པ་དང་རྒྱ་ཆེ་བ་རྟོགས་པ་རྣམས་ཀྱི་སྤྱོད་ཡུལ་འདི་ཁོ་ན་ཁོང་དུ་
ཆུད་པར་བྱའོ། །ཡང་ཆོས་རྗེའི་ཞལ་སྔ་ནས། འདས་དང་མ་བྱོན་ད་ལྟར་གྱི། །ཐུབ་པ་
དྲང་སྲོང་ཆེན་པོ་ཡིས། །མཁྱེན་ཅིང་ཐུགས་སུ་ཆུད་པ་དང་། །བགྲོད་པ་གཅིག་པའི་ལམ་
གྱུར་པ། །བཀག་པ་གཤིས་སམ་ཡེ་བཀག་ལ། །ཉོན་མོངས་གསུམ་དང་དེ་ཡི་ལས། །
འདུལ་བའི་སྡེ་སྣོད་ཅེས་གྲགས་པ། །ལྷག་པ་ཚུལ་ཁྲིམས་བསླབ་པ་འདི། །རང་གི་སྲོག་
ལས་གཅེས་པར་སྲུངས། །སྐྱོབ་པ་སངས་རྒྱས་ཐམས་ཅད་ཀྱི། །སྟོབས་བཅུ་དྲི་མེད་ཚུལ་
ཁྲིམས་ཡིན། །དུས་གསུམ་སངས་རྒྱས་ཐམས་ཅད་ཀྱི། །བསྟན་པའི་རྒྱལ་མཚན་ཚུལ་
ཁྲིམས་ཡིན། །འཁོར་བ་ངན་སོང་སྡུག་བསྔལ་ལས། །སྐྱོབ་པའི་སྐྱབས་གཅིག་ཚུལ་
ཁྲིམས་ཡིན། །རྩ་བ་བརྒྱུད་པའི་བླ་མ་ཡི། །ཞབས་ཏོག་བསྙེན་བཀུར་ཚུལ་ཁྲིམས་ཡིན།།
ལྷ་དང་བཅས་པའི་འཇིག་རྟེན་གྱིས། །བསྟོད་ཅིང་བཀུར་བ་ཚུལ་ཁྲིམས་ཡིན། །ཤིན་ཏུ་ཕྲ་
བའི་ཕྲ་བ་ལའང་། །རང་སྙིང་དཔང་དུ་བཙུགས་པ་ཡིས། །དྲི་མེད་ཚུལ་ཁྲིམས་བསྲུང་
བར་བྱ། །འདི་མི་དཔའ་བོ་ཞིག་གི་སྤྱོད་པ་ཡིན། །མཆིན་པ་ཅན་གྱི་ཉམས་ལེན་ཡིན། །
ང་རྒྱལ་ཅན་གྱི་འགྱིངས་པ་ཡིན། །ཕ་བཟང་བོ་བུ་ཡི་ཞེ་གདེང་ཡིན། །དགེ་སློང་ཞིག་གི་
ཚངས་སྤྱོད་ཡིན། །བཙུན་པོ་ཞིག་གི་ཁྱེར་ཀ་ཡིན། །ཚུལ་ཁྲིམས་སྦྱངས་པའི་ཡོན་ཏན་
ཡིན། །ཆོས་མང་པོའི་ཁྲི་ལ་བཞུགས་པ་ཡིན། །ཐབས་མཁས་པའི་རྒྱན་གྱིས་བརྒྱན་པ་
ཡིན། །དགོངས་ཏེ་གསུངས་པའི་ཉིང་ཁུ་ཡིན། །རྡོ་རྗེ་ཐེག་པའི་ཡང་སྙིང་ཡིན། །ཡོན་
ཏན་བསྐྱེད་པའི་མ་མ་ཡིན། །འདི་ལ་ཡིན་ལུགས་མང་པོ་ཡོད། །མ་ཐོབ་ཐོབ་པ་ཚུལ་
ཁྲིམས་ཡིན། །ཐོབ་པ་བརྟན་པ་ཚུལ་ཁྲིམས་ཡིན། །བརྟན་པ་བོགས་འདོན་ཚུལ་ཁྲིམས་



ཙན་དྷ་མ་ཎི་རནྟ་ཛྭ་ལ་མ་ལེ།
ཡིན། །མཐར་ཐུག་སངས་རྒྱས་ཆོས་ཀྱི་སྐུ། །སྟོབས་བཅུའི་དབང་ཕྱུག་ཚུལ་ཁྲིམས་
ཡིན། །ཉོན་མོངས་དྲག་པོའི་དབང་སོང་ཞིང་། །འདོད་ཆགས་སྤྱོད་པའི་གང་ཟག་གིས།།
འཁོར་བའི་རྒྱུ་འབྲས་སྒྲུབ་པ་ཡི། །སྙིང་རུས་མེད་པའི་སྤྱོད་ཡུལ་མིན། །བུ་ལྷ་དང་བཅས་
པའི་འཇིག་རྟེན་འདིར། །འདོད་ཆགས་ཞེ་སྡང་གཏི་མུག་ལ། །སོད་ནམས་ཁེ་གྲགས་ཀུན་
ལ་ཡོད། །ཉོན་མོངས་མེད་ན་ཁེ་གྲགས་ཡིན། །བདག་འཛིན་ཐོངས་དང་རྣལ་འབྱོར་པ།།
སྦྱངས་སྡོམ་བསྟེན་དང་དམ་པ་ཀུན། །རང་རྒྱུད་སྦྱོངས་དང་སེམས་དཔའ་ཆེ། །བརྟུལ་
ཞུགས་སྤྱོད་དང་སྙིང་རུས་ཅན། །རྒྱལ་བ་སྲས་བཅས་མ་གཏོགས་པ། །འདི་ཚོ་སུས་ཀྱང་
མ་བྱས་པའི། །སྤྱོད་པ་ཡིན་ནོ་དམ་པ་ཀུན། །བྱང་ཆུབ་རྣམ་པ་གསུམ་ཉིད་དང་། །རྫོགས་
པའི་བྱང་ཆུབ་ཆེན་པོ་ཡང་། །སྒྲོགས་དང་འཁྲུལ་འཁོར་ཇི་བཞིན་དུ། །མཐར་ཐུག་གནས་
སུ་ཕྱིན་བྱེད་ན། །གཞན་ལྟ་སྨོས་ཀྱང་ཅི་ཞིག་འཚལ། །དེ་བས་ནན་ཏན་ཆེན་པོས་འབད།།
འདི་ལྟར་ཚུལ་ཁྲིམས་རིན་ཆེན་དང༌། །དཀར་པོ་ཕྱོགས་ཀྱི་དགེ་བ་རྣམས། །རི་ཁྲོད་
དགོན་པ་བསྟེན་པས་འཕེལ། །སྦྱངས་སྡོམ་བརྟུལ་ཞུགས་སྤྱད་པས་འགྲུབ། །འཁོར་
འདས་ཡོན་ཏན་གང་ཡིན་པ། །བྲལ་དང་རྣམ་པར་སྨིན་པ་ཡི། །ཡོན་ཏན་རྒྱ་མཚོ་མ་
ལུས་ཀུན། །རི་ཁྲོད་དགོན་པ་བསྟེན་པས་འགྲུབ། །ཅེས་གསུང་ངོ༌། །གཏན་ཚིགས་ནི།
རྗེ་ཕག་མོ་གྲུ་པའི་ཞལ་སྔ་ནས། བསྙེན་གནས་དགེ་བསྙེན་དགེ་ཚུལ་དང་། །དགེ་སློང་
རྣམས་ལ་བསླབ་བྱས་ན། །ཞི་གནས་བདེ་བའི་འབྲས་བུ་འཐོབ། །ཅེས་པས་ཚུལ་ཁྲིམས་
ལས་ཏིང་ངེ་འཛིན་སྐྱེའོ། །ཏིང་འཛིན་སྒོམ་པ་གལ་ཆེ་སྟེ། ཏིང་ངེ་འཛིན་གྱི་རྒྱལ་པོ་ནས།
མ་འོངས་དུས་སུ་ཏིང་འཛིན་རྒྱལ་པོ་འདི་ཟུངས་ཤིག །རང་བྱུང་འཇིག་རྟེན་མགོན་པོ་ཉིད་
73



རྡོ་རྗེ་ཐེག་པའི་ལམ་གྱི་མཚན་ཉིད།།
ལ་གསོལ་བ་འདེབས། ཞེས་པ་དང་། ཡང་དེ་བཞིན་གཤེགས་པའི་གཟིམས་མལ་དགའ་
དང་བདེ། །བཏུང་བར་ཏིང་ངེ་འཛིན་ཏེ་བཤོས་སུ་བསམ་གཏན་མཆོག །སྟོང་ཉིད་དགོན་
པར་བཞུགས་པ་དེ་ལ་ཕྱག་འཚལ་ལོ། །ཞེས་པ་དང༌། སྡུད་པ་ལས། བསམ་གཏན་གྱིས་
ནི་འདོད་པའི་ཡོན་ཏན་སྨད་ལ་འདོར། །རིག་དང་མངོན་པར་ཤེས་དང་ཏིང་འཛིན་མངོན་
པར་སྒྲུབ། །ཅེས་པ་དང༌། སྤྱོད་འཇུག་ལས། ཞི་གནས་རབ་ཏུ་ལྡན་པའི་ལྷག་མཐོང་
གིས། །ཉོན་མོངས་རྣམ་པར་འཇོམས་པར་ཤེས་བྱས་ལ། །ཐོག་མར་ཞི་གནས་བཙལ་བྱ་
དེ་ཡང་ནི། །འཇིག་རྟེན་ཆགས་པ་མེད་ལ་མངོན་དགས་འགྲུབ། ཅེས་སོ། །ཆོས་རྗེས།
རུས་སྦལ་ཁོག་པས་རྒྱ་མཚོ་ཟད་ནུས་པ། །བསམ་གཏན་བསྒོམས་པའི་མཐུས་ཡིན་གཞན་
མ་ཡིན། །ཞེས་པ་དང་། རྟོགས་ཆེན་ལས། ཐང་ཅིག་བསམ་གཏན་ཐུན་ཞུགས་ན།
ཁམས་གསུམ་གང་བའི་སེམས་ཅན་ལ། །སྲོག་བྱིན་པས་ཀྱང་འདི་དོན་ཆེ། །ཞེས་པ་དང་།
དཀོན་མཆོག་བརྩེགས་པ་ལས། སྡེ་སྣོད་འཛིན་པ་འཛམ་གླིང་གང་བས་ཀྱང༌། །བསམ་
གཏན་པ་གཅིག་གི་གཡོག་བྱའོ། །ཞེས་པའོ། །ལྷག་པ་ཤེས་རབ་ཀྱི་བསླབ་པ་ནི་ཏིང་ངེ་
འཛིན་ལས་ཤེས་རབ་སྐྱེ་སྟེ། སྤྱོད་འཇུག་ལས། ཡན་ལག་འདི་དག་ཐམས་ཅད་ནི། །ཐུབ་
པས་ཤེས་རབ་དོན་དུ་གསུངས། །ཞེས་པ་དང༌། རྗེ་གོང་མའི་ཞལ་སྔ་ནས། ཐབས་དང་
ཤེས་རབ་རྐང་གཉིས་གཤོག་པ་བརྐྱང་། །གར་འདོད་སར་ཕྱིན་བདེ་བའི་གནས་འཐོབ་
འགྱུར། །ཞེས་པས། ཚུལ་ཁྲིམས་དང་ཏིང་ངེ་འཛིན་ཉམས་སུ་བླངས་པས། རྒྱུ་འབྲས་
མངོན་དུ་གྱུར་པ་ལ་ལྷག་པ་ཤེས་རབ་ཀྱི་བསླབ་པ་ཟེར། དེ་ལྟར་ཡང་ཆོས་རྗེས། མཐོ་
དམན་གྱི་བག་ཆགས་སྣ་ཚོགས་ཀུན། །སྒོམ་རོ་གཅིག་དུས་སུ་སློངས་པ་ཡིན། །སློངས་
74



ཙན་དྷ་མ་ཎི་རཏྟ་ཛྭ་ལ་མ་ལེ།
རྒྱུ་གོང་དུ་བསགས་པ་ཡིན། །དགེ་དང་མི་དགེའི་རྣམ་རྟོག་དག །ཇི་ལྟར་རྒྱུད་ལ་སྐྱེས་པ་
ལྟར། །བདེ་སྡུག་འབྲས་བུ་སྨིན་ནས་མཆི། །དེས་ན་གྲུབ་ཐོབ་གོང་མ་རྣམས། །བྱང་ཆུབ་
སེམས་དང་བསོད་ནམས་ཚོགས། །སྔོན་དུ་འགྲོ་བར་བསྟན་པ་ཡིན། །སྔོན་འགྲོ་ས་བོན་
བག་ཆགས་དེ། །གཉིས་སུ་མེད་པའི་དུས་སུ་སད། །གཉིས་མེད་རོ་གཅི ག་ཆེན་པོ་ལ།།
སྟོང་པ་ཉིད་ཀྱི་ཕྱོགས་རིས་དག །སྟོང་ཉིད་རྒྱུ་དང་འབྲས་བུར་ཤར། །རྒྱུ་འབྲས་སྟོང་ཉིད་
དབྱེར་མེད་པ། །ཐེག་པ་ཆེན་པོ་གསང་སྔགས་ཀྱི། །ཟུང་དུ་འཇུག་ཅེས་བྱ་བ་ཡིན། །ཟུང་
འཇུག་འཛིན་པ་རྣམ་དག་པ། །སྐུ་གསུམ་དབྱེར་མེད་ཕྱག་རྒྱ་ཆེ། །རྒྱུ་དང་ལམ་དང་
འབྲས་བུའི་ཆོས། །དབྱེར་མེད་བྱང་ཆུབ་ངོ་མཚར་ཆེ། །ཞེས་སོ། །སྡུད་པ་ལས། ཤེས་
རབ་ཕ་རོལ་ཕྱིན་འདི་སུ་ཡི་ལག་ཐོབ་པ། །རིང་པོར་མི་ཐོགས་འདྲེན་པ་རྣམས་ཀྱི་བྱང་ཆུབ་
འཐོབ། །ཅེས་པ་དང༌། ཡང་ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས།
ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། །ཞེས་སོ། །རྗེ་གོང་མས།
སྣང་མེད་ཤེས་རབ་ལྡན་ལ་རོ་གཅིག་ཆེན་པོ་ཡིན། །ཞེས་སོ། །སློབ་དཔོན་འཕགས་པས།
འཁོར་བ་དང་ནི་མྱ་ངན་འདས། །གཉིས་སུ་ཡོད་པ་མ་ཡིན་ཏེ། །འཁོར་བའི་རང་བཞིན་
ཤེས་པ་ལ། །མྱ་ངན་འདས་ཞེས་བརྗོད་པ་ཡིན། །ཞེས་སོ། །རྗེ་གོང་མས། སྤྲོས་པ་རབ་
ཞི་དོན་དམ་བྱང་ཆུབ་སེམས། །སྙིང་རྗེས་རབ་བརླན་ཀུན་རྫོབ་སྨོན་འཇུག་གཉིས། །ཏིལ་
དང་ཏིལ་མར་བཞིན་དུ་རོ་གཅིག་པ། །ཞེས་སོ། །ཡང་སོ་སོ་སྐྱེ་བོ་གཟུང་འཛིན་གདོས་སུ་
ཚུད། །ཉན་ཐོས་རྣམས་ནི་སྨིག་སྒྲའི་རྒྱ་མཚོ་སྙོག །རང་སངས་རྒྱས་རྣམས་གཡོར་མོའི་
མི་ཡིས་དེད། །བྱང་ཆུབ་སེམས་དཔའ་རྨི་ལམ་སྐྱེད་མོས་ཚལ། །སངས་རྒྱས་རྣམས་



རྡོ་རྗེ་ཐེག་པའི་ལམ་གྱི་མཚན་ཉིད།
ཀྱིས་སྤྲོས་པ་ཞི་བར་མཁྱེན། །ཞེས་སོ། །ཆོས་རྗེའི་ཞལ་སྔ་ནས། ངས་ནི་ཐམས་ཅད་
སེམས་སུ་གོ །བྱེད་པ་ཐམས་ཅད་ཀུན་རྫོབ་ལ། །བྱེད་མེད་རྟོགས་ན་མྱ་ངན་འདས།།
གཉིས་སུ་མེད་པས་རྫོགས་སངས་རྒྱས། །ཞེས་སོ། །བླ་མ་རིན་པོ་ཆེའི་ཞལ་སྔ་ནས།།
གཟུང་འཛིན་དང་བཅས་འཁོར་བ་ཡིན། །གཟུང་བ་མེད་པ་ཉན་རང་ཡིན། །ཟུང་དུ་ཆུད་པ་
བྱང་ཆུབ་སེམས། །བློ་ལས་འདས་པ་སངས་རྒྱས་ཡིན། །ཞེས་གསུངས་པས་སོ།།
མདོར་ན་གཉིས་མེད་གཉིས་མེད་ཞེས་བྱ་བ། །གཉིས་སུ་མེད་པའང་མིང་ཙམ་སྟེ།
གཉིས་མེད་མིང་དུ་བཏགས་པ་ལ། །བདག་ལ་རྣལ་འབྱོར་པས་བཟོད་མཛོད། ཅེས་ཟུང་
འཇུག་གི་འཛིན་པ་ཡང་དག་དགོས་སོ། །དེ་ལྟར་སངས་རྒྱ་བར་བྱེད་པ་ལ་ལམ་གྱི་དུས་སུ་
ཡང་། ཚུལ་ཁྲིམས་ངོ་ལྐོག་མེད་པར་བསྲུང་དགོས་ཏེ། ཞེས་པའི་སྙིང་པོ་ནས་ཀྱང་།
དགོན་པར་གནས་པའི་ང་རྒྱལ་གྱིས། །ཆོས་དང་བྲལ་བ་ག་ན་ཡོད། །བུ་དགོན་པར་
གནས་པའི་སྲོག་ཆགས་ལྟོས། །དུས་གསུམ་སངས་རྒྱས་ཐམས་ཅད་ཀྱིས། །ལེགས་པར་
གསུངས་པ་དམ་པའི་ཆོས། །འདུལ་བ་རྒྱ་མཚོ་ལས་བྱུང་བ། །ལྷག་པ་ཚུལ་ཁྲིམས་ཀྱི་
བསླབ་པ་ཡིས། །སྐུ་བརྒྱན་དྲང་སྲོང་ཆེན་པོ་ནི། །ལྷ་དང་བཅས་པའི་འཇིག་རྟེན་ན། །ཟླ་
བ་སྒྲ་གཅན་ལས་རྒྱལ་ལྟར། །ཤིན་ཏུ་མཛེས་ཤིང་ལྷམ་མེ་སྟེ། །ཤཱཀྱ་སེངྒེའི་བསྟན་པ་
ལ། །གཙོ་བོ་ཐུབ་པའི་རྗེས་ཞུགས་ཏེ། །བཅས་པ་དང་ནི་རང་བཞིན་གྱི། ཁ་ན་མ་ཐོ་ཕྲ་
རྣམས་ལ། །ཕྲ་བའི་ཚུལ་གྱིས་མི་བསྲུང་ན། །དབེན་པའི་གནས་སུ་རྟེན་བཅས་ནས།།
ཤཱཀྱའི་བསྟན་པ་འཇིག་པར་བྱེད། །ཐུབ་པའི་བསྟན་པ་འཇིག་པ་ཡི། །ལྟ་སྒོམ་བཟང་པོ་དེ་
དག་གིས། །རང་ལ་ཕན་ནམ་གཞན་ལ་ཕན། །གསང་སྔགས་རྡོ་རྗེའི་ཐེག་པར་ཡང༌།།
76



ཙན་དྷ་མ་ཎི་རཏྟ་ཛྭ་ལ་མ་ལེ།
ཚུལ་ཁྲིམས་སྤོང་བར་སུ་ཡིས་བཤད། །དེ་ཡང་འཇམ་དཔལ་རྩ་རྒྱུད་ལས། །ཚུལ་
ཁྲིམས་འཆལ་ལ་སྔགས་འགྲུབ་པར། །རྒྱལ་བ་རྣམས་ཀྱིས་མ་གསུངས་ཏེ། མྱ་ངན་
འདས་གྲོང་འགྲོ་བ་ནི། །ཡུལ་དང་ཕྱོགས་ཀྱང་མ་ཡིན་ནོ། །གཞན་ཡང་ཏ་ལའི་མགོ་
བཅད་ལྟར། །ཚུལ་ཁྲིམས་འཆལ་བར་གྱུར་པ་ལ། །གསང་སྔགས་ཡོན་ཏན་མི་སྐྱེ་ཞེས།།
ཤིན་ཏུ་གཅེས་པར་གསུངས་ནས་འདུག །གསང་སྔགས་རྡོ་རྗེ་ཐེག་པ་ཡི། །རྣལ་འབྱོར་བླ་
མེད་རྒྱུད་རྣམས་སུ། །འོག་མ་ཚུལ་ཁྲིམས་མ་བརྟེན་པར། །གོང་མ་ཡོན་ཏན་མི་སྐྱེ་བ།།
མཁར་གྱི་རྨང་དང་གཞི་མེད་ན། །སྐུ་མཁར་མཐོན་པོར་མི་འགྲུབ་ལྟར། །ཚུལ་ཁྲིམས་
རྨང་དང་བྲལ་བ་ལ། །གསང་སྔགས་ཡོན་ཏན་མི་སྐྱེ་ཞིང་། །གསང་སྔགས་མིང་དང་
བྲལ་བར་གསུངས། །ཀྱེ་རང་ལ་སེམས་པའི་དམ་པ་རྣམས། །གསང་སྔགས་ཡོན་ཏན་
འབྱུང་འདོད་ན། །དགོན་པར་ཚུལ་ཁྲིམས་མ་སྤོང་མཛོད། །ཅེས་སོ། །ངེས་འབྱུང་ཚུལ་
ཁྲིམས་གཞིར་བཞག་ནས། །ངེས་པར་འབྱུང་བར་བྱེད་པ་ལ། །མདོ་སྡེའི་སྡེ་སྣོད་རྒྱ་མཚོ་
ལས། །དོན་གྱི་སྙིང་པོ་བཅུད་ཕྱུང་བ། །ལྷག་པ་སྐྱོན་མེད་རྣམ་དག་སེམས། །ཏིང་འཛིན་
བསླབ་པ་རིན་པོ་ཆེ། །གསང་སྔགས་རྡོ་རྗེ་ཐེག་པ་ཡི། །བསྐྱེད་རྫོགས་གཉིས་ཀྱི་མན་ངག་
བསྒོམ། །དེ་ཡང་བླ་མའི་མོས་གུས་ཡིན། །སྐུ་གསུང་ཐུགས་ཉིད་རྡོ་རྗེ་དང་། །འབྲལ་བ་
མེད་པ་ངོ་མཚར་ཆེ། །སྐུ་གསུང་ཐུགས་ཉིད་རྡོ་རྗེ་ལ། །ས་བཅུ་མཆོག་ལ་གནས་པ་ཡི།།
མགོན་པོ་བྱམས་པས་བྱང་ཆུབ་བཞེད། །བྱང་ཆུབ་འདི་ལས་འཁོར་འདས་ཀྱི། །ཡོན་ཏན་
རྒྱ་མཚོ་ངེས་འབྱུང་ཞེས། །སྐྱོབ་པ་འཇིག་རྟེན་མགོན་པོས་གསུངས། །དེ་ལ་ཡོན་ཏན་
གང་ཞེ་ན། །ཅི་ཙམ་ལུས་དང་བྲལ་བ་ལས། །བྱང་ཆུབ་སེམས་དཔའི་གནས་སྐབས་སུ།།
77



རྡོ་རྗེ་ཐེག་པའི་ལམ་གྱི་མཚན་ཉིད།
ལུས་ཀྱི་ཡོན་ཏན་མང་པོ་འམ། །དུས་གསུམ་སངས་རྒྱས་ཐམས་ཅད་ཀྱི། །སྐུ་ཡི་བཀོད་
པ་དཔག་མེད་པ། །མི་ཟད་རྒྱན་གྱི་འཁོར་ལོ་རྣམས། །སེམས་ཅན་ཁམས་དང་མཉམ་པ་
ཡང་། །ལུས་དང་བྲལ་བའི་ཡོན་ཏན་ཡིན། །ཅི་ཙམ་ངག་དང་སེམས་ཀྱི་ཡང་། །སྒྲིབ་
པའི་དྲི་མ་ཞེས་བྱ་བ། །ངག་དང་ཡིད་ཀྱི་འཛིན་པ་དང་། །བྲལ་བར་གྱུར་པ་དེ་ཙམ་དུ།།
སྣང་བ་རང་སེམས་ཡིན་པའི་ཕྱིར། །བྲལ་བའི་ཡོན་ཏན་དཔག་མེད་པ། །འབྱུང་བར་
འགྱུར་བ་ཆོས་ཉིད་ཡིན། །བཀའ་དང་བསྟན་ཆོས་ཐམས་ཅད་ཀྱི། །གནད་ཀྱི་མན་ངག་
ཟབ་མོ་འདི། །སངས་རྒྱས་རྣམས་དང་གོང་མ་ཡིས། །ཉམས་བླངས་མྱོང་བའི་རྟོགས་
ཆོས་འདི། །བསྒོམས་པའི་སྟོབས་ཀྱིས་གོ་བ་ལས། །ཚུ་རོལ་མཐོང་བའི་རིགས་པ་ལ།།
འཐད་པར་འགྱུར་བ་ག་ལ་སྲིད། །རང་སེམས་དངོས་དང་དངོས་མེད་དང་། །དོན་དང་
དོན་མིན་གང་དུ་ཡང་། །གྲུབ་པ་མེད་པས་གཉིས་མེད་ཡིན། །ཞེས་སོ། །དེ་ལྟར་གནས་
སྐབས་ཀྱི་ཡོན་ཏན། འདུ་འཛིའི་གཡེང་བ། དངོས་གྲུབ་དང་བར་ཆད་མ་བྱེད་པ་དེ་ལས་
གཅིག་པུ་གཉིས་སུ་མེད་པར་བྲོས་ནས། དགོན་པར་བསླབ་པ་རིན་པོ་ཆེ་གསུམ་གྱི་ཚུལ་དུ་
ཉམས་སུ་བླངས་པས་སེམས་ཉིད་རྡོ་རྗེ་ཅི་ཙམ་དུ་སྒྲིབ་པ་སྤངས་པའི་ཁ་ཚོན་དུ་སྣང་སེམས་
གཉིས་སུ་མེད་པའི་ཡོན་ཏན་འཆར་ཡང་། ཡོན་ཏན་དེ་དག་ལ་རང་གི་བསམ་པ་ཇི་ལྟར་
འདུག་པ་དེ། ཕྱི་ངོས་སུ་སྣང་བ་ཡིན་པར་མ་ཤེས་ན་རང་གི་གྲིབ་མ་ལ་རང་སྐྲག་པས་བདེ་
ཞིང་སྐྱིད་པ་མི་སྲིད། དེ་ཡོན་ཏན་ལ་བདུད་དུ་བྱས་ཤིང་སྤང་བླང་དང་རེ་དོགས་བསྐྱེད་ན།
རེ་དོགས་ཆགས་སྡང་ཡིན། ཆགས་སྡང་བདུད་ཡིན། ཆགས་སྡང་དང་མ་བྲལ་ན་བདུད་
དང་མི་འབྲལ་བ་ཆོས་ཉིད་ཡིན། ཚུལ་དེ་དང་འདྲ་བར། དཔའ་བོ་དང་། མཁའ་འགྲོ་



ཙན་དྷ་མ་ཎི་རཀྟ་ཛྭ་ལ་མ་ལེ།
དང༌། ཡི་དམ་གྱི་ལྷ་དང་། མངོན་པར་ཤེས་པ་དང༌། རྫུ་འཕྲུལ་དང་། མཐུ་དང༌།
རྟགས་དང་། ནུས་པ་དང་གྲུབ་ཆེན་བརྒྱད་ལ་སོགས་པ་བྱུང་ཡང་། རང་གི་ཡོན་ཏན་དང་
འཁོར་འདས་ཀྱི་ཆོས་ཐམས་ཅད་སེམས་ཉིད་རྡོ་རྗེ་ཡིན་ཞིང་། སེམས་ཉིད་རྡོ་རྗེ་ལས་ཡོན་
ཏན་འབྱུང་བར་མ་གོ་ནས། རེ་དོགས་ཆགས་སྡང་བསྐྱེད་ན་རང་སྣང་ཕན་གནོད་བྱེད་པ་
གཉིས་སུ་སོང་ནས་སྡུག་བསྔལ་གྱི་རྒྱ་མཚོ་ཆེན་པོར་ལྷུང་དོགས་ཡོད་པས་དང་པོ་ནས་
གཉིས་མེད་ཀྱི་དོན་མ་བྲལ་བར་བྱ། རྟགས་དང་ཡོན་ཏན་ཅི་བྱུང་ཡང་ང་རྒྱལ་དང་རློམ་པ་
མི་བྱ། སེམས་བསྐྱེད་དང་པོའི་བསམ་པ་དྲན་པར་བྱ། དང་པོའི་བསམ་པ་ནི། འཁོར་བའི་
རྒྱ་མཚོ་ཇི་སྙེད་པ་དེ་སྙེད་ཀྱི་སེམས་ཅན་མ་ལུས་པ། རྫོགས་པའི་བྱང་ཆུབ་རིན་པོ་ཆེ་ལ་
འགོད་པའི་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོ་སྒྲུབ་པར་དམ་བཅས་ནས། ད་
ལྟར་གླིང་བཞི་པའི་སེམས་ཅན་ཡང་། འགོད་མི་ནུས་པའི་རྟགས་དང་མཚན་མ་འདི་འདྲ་
བ་གཅིག་གིས་ཆོག་པར་འཛིན་ཅིང་། འདི་འདྲ་བ་གཅིག་ལ་ངོ་མཚར་དུ་འཛིན་ན། སྔོན་
ཐ་མལ་པའི་བསམ་པ་དེ་བས་ཀྱང་ངན་དུ་སོང་། སངས་རྒྱས་དང་བྱང་ཆུབ་སེམས་དཔའ་
དང༌། སེམས་ཅན་ཐམས་ཅད་བསླུས་པར་གྱུར་པས་འདི་འདྲ་གཅིག་གིས་ཆོག་ཅིང་ངོ༌
མཚར་དུ་མི་གཟུང་ངོ་སྙམ་པའི་གོ་ཆ་བགོས་ནས། རྩ་བ་དང་པོའི་རྗེས་སུ་ཞུགས་ཏེ་སྒྲུབ་
པ་ལ་ནན་ཏན་ཆེར་བྱའོ། །ཡང་ན་རྩ་བ་གཉིས་པའི་དོན་དྲན་པར་བྱ་སྟེ། འཁོར་བ་དང་མྱ་
ངན་ལས་འདས་པའི་ཆོས་ཐམས་ཅད་སྐྱོན་དང་ཡོན་ཏན་དུ་སྣང་བ་ཐམས་ཅད་རང་གི་
སེམས་ཡིན། སེམས་ཉིད་ལ་ཆེ་ཆུང་དང་བཟང་ངན་ཅི་ཡང་མེད། རང་སེམས་ཀྱི་དེ་
བཞིན་ཉིད་ལས་མི་གཡོ་བར་བྱའོ། །དེ་ལྟར་བྱས་པས་སྐྱོན་དག་ཡོན་ཏན་ཐམས་ཅད་
འ9



རྡོ་རྗེ་ཐེག་པའི་ལམ་གྱི་མཚན་ཉིད།
་་
རྫོགས་པའི་སངས་རྒྱས་སུ་འགྱུར་བ་ལ་ཚེགས་མེད་དོ། །མདོར་ན་གེགས་དང་བར་ཆད་
སེལ་ལུགས་རྣམ་པར་བཞག་པ་རྩ་བ་མོས་གུས་དང་རང་སེམས་སྒོམ་པ་ལས། རྩ་དང༌།
རླུང་དང༌། ཐིག་ལེ། མགོ་བོ་དང༌། འཕོངས་སུ་སྒོམ་པའི་རྣམ་བཞག་མང་པོ་དང་། ཨ་
ཡ་གསས་མཁར་ལ་མོ་དང་བོན་གྱི་བྱ་ལུགས་མང་པོ་དང་། མཆོད་གནས་རྒྱལ་བ་སྐྱབས་
ལ་གསུང་རབ་རིགས་མི་ཅིག་པ་མང་པོའི་འདོན་ལུགས་དང༌། བླ་མཁྱེན་དཀོན་མཆོག་
སྐྱབས་ལ་ཇུ་བཞག་དང་རྩིས་འདིང་ལུགས་དང་། ཡུལ་ཆེ་གེ་མོ་དང་མང་གེ་མོའི་བླ་མ་རྗེ་
བཙུན་མིང་འདི་དང་འདི་ཞེས་བྱ་བ་ལ་གདམས་ངག་ཟབ་མོ་མང་པོ། །འདི་དང་འདི་འདྲ་
བ་ཡོ་བྱད་བྱ་བ་ལ་སོགས་པའི་བྱ་རྒྱུ་མང་ཡང་། ཐག་ཧྲུལ་གྱི་སྣ་ལ་འབྲེང་ཧྲུལ་གྱིས་
མཐུད་པས་ཡུལ་མཐའ་འཁོབ་དུ་རྨོངས་པ་མགོ་བསྐོར་བ་ལ་ཕན་པ་སྲིད་ཀྱང་། ཉམས་
རྟོགས་དང་ཡོན་ཏན་གྱི་བར་ཆད་རྩ་བ་བསམ་པ་ལ་སྐྱོན་བྱུང་བས། རང་སེམས་གནད་དུ་
མ་བསྐུལ་ན་ཅིས་ཀྱང་མི་ཕན་པར་ངེས་སོ། །དེ་ལྟར་ལྷག་པ་ཏིང་ངེ་འཛིན་གྱི་གེགས་དང་
བར་ཆད་བསལ་ནས། ༈ །ལྷག་པ་ཤེས་རབ་ཀྱི་བསླབ་པ་གར་ངོས་འཛིན་སྙམ་ན།
རྒྱུ་འབྲས་མངོན་དུ་གྱུར་པ་ལ་བྱ་སྟེ། སྐུ་གསུང་ཐུགས་ཉིད་རྡོ་རྗེ་ལས། །གཉིས་སུ་མེད་
པའི་རྒྱུ་འབྲས་རྣམས། །སྤྲོས་པ་མེད་པའི་ངང་ཚུལ་གྱིས། །འགྲོ་དྲུག་སེམས་ཅན་ཐམས་
ཅད་ལ། །གཉིས་སུ་མེད་པའི་ཚུལ་གྱིས་སྟོན། །འཆིང་གྲོལ་མེད་པ་ངོ་མཚར་ཆེ། །འདི་
ལྷག་པ་ཤེས་རབ་ཀྱི་བསླབ་པ་ཡིན། །བསླབ་པ་གསུམ་དང་སྡེ་སྣོད་གསུམ། །རྣལ་འབྱོར་
ལམ་གྱི་རིམ་པ་ཞེས། །དཔལ་ལྡན་བླ་མ་དམ་པས་གསུངས། །ཀྱེ་རང་དང་འདྲ་བའི་སློབ་ ་
མ་རྣམས། །འཆིང་བྱེད་འཁོར་བའི་འདུ་འཛི་ལས། །ཞེན་པ་བཏང་ལ་བསྒྲུབ་པར་བྱ། །



ཙན་དྷ་མ་ཎི་རཏྟ་ཛྭ་ལ་མ་ལེ།
བླ་མ་རིན་ཆེན་ཞལ་སྔ་ནས། །འཁོར་བའི་བདེ་སྐྱིད་འདི་དག་ལ། །ཆགས་པས་སྒྲུབ་པ་མི་
བྱེད་ན། །ར་ཡི་ཨོ་སོ་ཚིལ་གྲུགས་ལ། །དམན་པའི་བྱིས་པ་ཆགས་དང་མཚུངས། །རྟག་
ཏུ་ཁྱི་རྒན་རུས་པ་མུར། །ཡང་དང་ཡང་དུ་བཀའ་སྩལ་གསུང་། །འཇིག་རྟེན་མགོན་གྱིས་
ལུང་བསྟན་པ། །འཕགས་པ་ཀླུ་སྒྲུབ་ཡབ་སྲས་དང་། །ནུས་པ་མཆོག་བརྙེས་བྷིར་ཝ་པ།།
བརྒྱུད་པའི་བླ་མ་རྗེ་བཙུན་པ། །ཏིལླི་ནཱ་རོ་ལ་སོགས་རྣམས། །ཟང་ཟིང་སྤྲོས་པའི་འདུ་
འཛི་ཡིས། །རང་གཞན་གཉིས་ཀྱི་དོན་རྣམས་ཀུན། །ཅིས་ཀྱང་འགྲུབ་པར་མ་གཟིགས་
ཤིང་། །མཐར་ཐུག་རྫོགས་པའི་སངས་རྒྱས་དེ། །བསྒོམས་པས་འབྱུང་བར་དགོངས་པ་
ཡིན། །རྫུ་འཕྲུལ་ནུས་པ་སྣ་ཚོགས་ཀྱིས། །གདུལ་བྱ་སྨིན་པར་མཛད་ནས་ཀྱང་། །དབེན་
པར་བཞུགས་པའི་ཚུལ་སྟོན་པ། །རྗེས་ཞུགས་རྣམས་ལ་བསྟན་པ་ཡིན། །གོ་འམ་རྟོགས་
སམ་རྣལ་འབྱོར་པ། །གྲུབ་ཐོབ་རྗེ་བཙུན་གོང་མ་རྣམས། །འདུ་འཛིའི་སྤྲོས་པ་སྣ་ཚོགས་
ཀྱིས། །གཞན་དོན་སྒྲུབ་པར་དགོངས་ལགས་ན། །ངེད་ཀྱི་ཙམ་ར་སུས་མ་བསྒྲུབས། །
ཐར་པ་འདོད་ན་དམ་པ་རྣམས། །རང་ལ་རང་ཕྱེ་མ་གཏོར་དང་། །མུ་གེ་བྱུང་ལ་སྙད་
བཏགས་ནས། །སྣམ་བུ་བོར་ཚོང་མ་བྱེད་དང༌། །གཞན་དོན་ཡིན་ལ་སྙད་བཏགས་ནས།།
རྙེད་པས་རྙེད་པ་མ་འཚོལ་དང་། །ཟང་ཟིང་གྲོང་གི་མོ་ཆོག་དང༌། །མཐུ་ཆེན་ནད་པ་གསོ་
བ་འདིས། །སྨྲ་བབས་རིན་གྱིས་ཉོ་བ་ཡིན། །རང་ཉིད་ངན་སར་བསྐྱར་བ་ཡིན། །བརྒྱུད་
པ་གོང་མའི་རྣམ་ཐར་ཡང་། །ངམ་ངམ་ཤུགས་ཀྱིས་སྣུབ་པ་ཡིན། །བུ་རང་ལ་སེམས་
པའི་སློབ་མ ༽མས། །གོང་མའི་རྣམ་ཐར་རྗེས་བསྙེགས་ཏེ། །དང་པོ་རི་དྭགས་ལྟ་བུ་ཡི།།
སྤྱོད་པ་ཉམས་སུ་བླངས་ནས་ཀྱང་། །གཅིག་པུ་གཉིས་སུ་མེད་པར་སྒོམས། །གཉིས་པ་
81



རྡོ་རྗེ་ཐེག་པའི་ལམ་གྱི་མཚན་ཉིད།
--
-
-
སེངྒེ་ལྟ་བུ་ཡི། །ཉམ་ང་མེད་པའི་རྣལ་འབྱོར་པར། །ངམ་ངམ་ཤུགས་ཀྱིས་འགྱུར་བ་
ཡིན། །གསུམ་པ་ནམ་མཁའི་འབྲུག་ལྟ་བུ། །འགྲན་ཟླ་མེད་པའི་རྣལ་འབྱོར་གཙོ།།
འཇིག་རྟེན་གསུམ་དུ་གྲགས་པར་འགྱུར། །འདི་ཡི་དུས་སུ་རྣལ་འབྱོར་པ། །ལུས་ཀྱི་
འབད་རྩོལ་མི་འཚལ་ཏེ། །སེམས་ཅན་རྣམས་ཀྱི་དོན་ཆེན་ཡང་། །སེམས་ཅན་རྣམས་ཀྱི་
དོན་ཆེད་དུ། །སྒྲུབ་པ་ཚུལ་བཞིན་བྱས་པ་དེས། །མཚན་ཙམ་ཐོས་པར་གྱུར་པས་ཀྱང༌།།
སེམས་ཅན་དཔག་ཏུ་མེད་པ་རྣམས། །སྨིན་ཅིང་འགྲོལ་བར་འགྱུར་རོ་ཞེས། །བླ་མ་རིན་
ཆེན་ཞལ་སྔ་ནས། །ཡང་དང་ཡང་དུ་བཀའ་སྩལ་གསུང་། །དེས་ན་སྒྲུབ་ལ་ནན་ཏན་ ་
བསྐྱེད། །རང་དོན་གཞན་དོན་ཕུན་ཚོགས་པ། །ཆོས་རྗེ་བླ་མ་བསྒོམས་ལས་འབྱུང་།།
ཞེས་གསུངས། །སྒྲུབ་པ་སྙིང་པོར་བྱས་པ་ལས། །ས་དང་ལམ་གྱི་ཡོན་ཏན་དང་། །
མཐར་ཐུག་སངས་རྒྱས་ཡོན་ཏན་རྣམས། །འབྱུང་བར་འགྱུར་བ་ངེས་པ་ཡིན། །དེས་ན་
སྒྲུབ་པ་སྙིང་པོར་བྱ། །ཞེས་སོ། །ཆོས་རྗེས། རིན་པོ་ཆེའི་རྒྱལ་མཚན་ལས། སྒོས་བྱེ་
བྲག་ཏུ་རྟེན་གྱི་གང་ཟག་རྣལ་འབྱོར་པ་གཅིག་གིས་ཉམས་སུ་བླང་བའི་རིམ་པ་ལས་བསླབ་
པ་རིན་པོ་ཆེ་རྣམ་པ་གསུམ་ལྟར་ཉམས་སུ་བླང་བར་བྱ་སྟེ། དེ་ཡང་མེད་ན་མི་འབྱུང་བའི་
རྒྱུ་འབྲས། ཚུལ་ཁྲིམས་མེད་ན་ཏིང་ངེ་འཛིན་མི་འབྱུང་། ཏིང་ངེ་འཛིན་མེད་ན་ཡང་དག་
པའི་ཤེས་རབ་རྒྱུད་ལ་མི་སྐྱེ། དེ་མ་སྐྱེ་ན་ཚུལ་ཁྲིམས་ཀྱི་ཕུང་པོ་དང༌། ཏིང་ངེ་འཛིན་གྱི་
ཕུང་པོ་དང་། ཤེས་རབ་ཀྱི་ཕུང་པོ་དང་། རྣམ་པར་གྲོལ་བའི་ཕུང་པོ་དང་། རྣམ་པར་གྲོལ་
བའི་ཡེ་ཤེས་གཟིགས་པའི་ཕུང་པོ་མཐར་ཐུག་པ་མི་འཐོབ་པས། གསུམ་པོ་འདི་ལ་ཇི་
བཞིན་དུ་བསླབ་པར་བྱའོ། །དེ་ལྟར་ཡང་ལྷག་པ་ཚུལ་ཁྲིམས་ཀྱི་བསླབ་པ་ནི། གཙོ་བོར་



ཙན་དྷ་མ་ཎི་རནྟ་ཛྭ་ལ་མ་ལེ།
ཉོན་མོངས་པ་འདོད་ཆགས་ཀྱི་གཉེན་པོ། ལྷག་པ་ཏིང་ངེ་འཛིན་གྱི་བསླབ་པ་ནི། གཙོ་བོར་
ཉོན་མོངས་པ་ཞེ་སྡང་གི་གཉེན་པོ། ལྷག་པ་ཤེས་རབ་ཀྱི་བསླབ་པ་ནི། གཙོ་བོར་ཉོན་
མོགས་པ་གཏི་མུག་གི་གཉེན་པོ་ཡིན་ལ། དེ་ཡང་རྟེན་གྱི་གང་ཟག་སོ་སོའི་རིགས་ཐ་དད་
པ་དང༌། སྔོན་གྱི་སྦྱངས་པ་ཐ་དད་པ་དང་། བྱང་ཆུབ་གསུམ་གྱི་འབྲས་བུ་ཐ་དད་པའི་བྱེ་
བྲག་གིས་ཉམས་ལེན་ཐ་དད་པར་སོང་སྟེ། ཉན་ཐོས་དང་རང་སངས་རྒྱས་ཀྱི་ཐེག་པ་པ་
རྣམས་ཀྱིས་ནི་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ནི་མཐོང་། སྡུག་བསྔལ་དེ་སྒྲུབ་
པར་བྱེད་པའི་རྒྱུ་འདོད་ཆགས་ཡིན་པས། ཁམས་གསུམ་གྱི་འདོད་ཆགས་དང་བྲལ་ནས།
དགྲ་བཅོམ་པར་འགྱུར་བ་སྒྲུབ་སྟེ། དེ་ལྟར་ཡང་། སྲེད་དང་བྲལ་ལ་ཡང་སྲིད་མེད།
འདོད་པ་མེད་པས་མྱ་ངན་འདའ། ཞེས་པས་ལྷག་པ་ཚུལ་ཁྲིམས་ཀྱི་བསླབ་པ་གཙོར་གྱུར་
པ་ཡིན་ལ། བྱང་ཆུབ་སེམས་དཔའི་བསླབ་པ་ནི་བྱམས་དང་སྙིང་རྗེ་བྱང་ཆུབ་ཀྱི་སེམས་
གཙོ་བོ་དང་གཞིར་གྱུར་པས། མི་གནས་པའི་མྱ་ངན་ལས་འདས་པ་ལ་འབྲས་བུར་སྒྲུབ་
པའི་རྒྱུ་མཚན་གྱིས། སྙིང་བརྩེར་ལྡན་ཞིང་བྱམས་ཕྱིར་དང༌། །སེམས་དགེ་བ་ལ་ཉེས་པ་
མེད། །ཅེས་པས། སྙིང་རྗེ་གཙོར་གྱུར་པ་དང་། ཐེག་པ་ཆེན་པོ་གསང་སྔགས་ཀྱི་རྣལ་
འབྱོར་པ་ཅིག་ཅར་དུ་འཇུག་པས་སེམས་མངོན་པར་རྟོགས་པའི་ཤེས་རབ་སྐྱེ་བ་དང་། ལྔ་
སྡེ་བཟང་པོ་ཡེ་ཤེས་ཁོང་དུ་ཆུད་པས་བསྙེན་པར་རྫོགས་པ་ལ་སོགས་པ་དེ་སུམ་ཆར་ཡང་
བཅོམ་ལྡན་འདས་ཀྱིས་གསུང་རབ་ཏུ་གསུངས་ཤིང་། ད་ལྟར་རྩོད་པའི་གཞིར་གྱུར་པ་
ཡང་འགལ་བ་མེད་དེ། ཚུལ་ཁྲིམས་བསྲུངས་པས་ཏིང་འཛིན་སྐྱེ། །ཏིང་ངེ་འཛིན་དེ་ལས་
ཡང་དག་པའི་ཤེས་རབ་སྐྱེས་པས་འཕགས་པ་དགའ་བོ་ལྟ་བུ་དང༌། ཁམས་གསུམ་གྱི་



རྡོ་རྗེ་ཐེག་པའི་ལམ་གྱི་མཚན་ཉིད།
----
--
སེམས་ཅན་ལ་ཚད་མེད་པའི་སྙིང་རྗེ་ཆེན་པོ་སྐྱེས་ཤིང་། དེ་རྫོགས་པའི་བྱང་ཆུབ་ལ་འགོད་
པའི་བྱང་ཆུབ་ཏུ་སེམས་བསྐྱེད་པས། རང་གཞན་ཅིས་སྨིན་ཅིང་འགྲོལ་བར་འགྱུར་སྙམ་ན།
ཚུལ་ཁྲིམས་ཀྱིས་སྨིན་ཅིང་འགྲོལ་བར་འགྱུར་བར་གོ་བས། དེ་འབའ་ཞིག་ཉམས་སུ་ལེན་
པ་ས་གཉིས་ལ་གནས་པའི་བྱང་ཆུབ་སེམས་དཔའ་དང༌། བྱང་ཆུབ་སེམས་དཔའ་མི་
འཁྲུགས་པ་དང༌། ད་ལྟར་གྱི་བྱང་ཆུབ་སེམས་དཔའ་རབ་ཏུ་བྱུང་བ་རྣམས་ལྟ་བུ་དང་།
དང་པོར་ཡང་དག་པའི་ཤེས་རབ་ཡང་དག་པའི་ཡེ་ཤེས་ཁོང་དུ་ཆུད་པས་བསྙེན་པར་
རྫོགས་ཤིང༌། ཏིང་ངེ་འཛིན་ལ་དབང་སྒྱུར་བ། ལྔ་སྡེ་བཟང་པོ་ལྟ་བུ་དང་། སློབ་དཔོན་
ཆེན་པོ་ཏོག་ཙེ་བ་ལྟ་བུ་སྟེ། འདི་རྣམས་ཀྱང་ཁ་ཅིག་ནི་ཏིང་ངེ་འཛིན་གྱི་རྒྱུ་ཚུལ་ཁྲིམས།
འབྲས་བུ་ཤེས་རབ། ཁ་ཅིག་ནི་གཞི་ཤེས་རབ། འབྲས་བུ་ཚུལ་ཁྲིམས་དང་ཏིང་ངེ་འཛིན།
ཁ་ཅིག་ནི་གཞི་ཚུལ་ཁྲིམས། འབྲས་བུ་ཏིང་ངེ་འཛིན་དང་ཤེས་རབ་ཡིན་པར་བདེ་བར་
གཤེགས་པའི་གསུང་རབ་ཏུ་བསམ་གྱིས་མི་ཁྱབ་ཅིང་དཔག་ཏུ་མེད་པ་ཞིག་གསུངས་ཀྱང་།
རྒྱུས་པའི་སྣ་ཕག་ཟེས་མཚོན་པ་དང་འདྲ་བར། སྦྱངས་པ་དང་ལས་འཕྲོའི་སྟོབས་ཀྱིས་
དང་པོ་ཁོ་ན་བསླབ་པ་གང་ཡང་རུང་བས་མཚོན་ནས། བསླབ་པ་གསུམ་ཆར་ཉམས་སུ་
ལེན་དགོས་པར་ངེས་ཏེ། སངས་རྒྱས་ཟག་པ་མེད་པའི་ཕུང་པོ་ལྔའི་རང་བཞིན་ཡིན་པའི་
ཕྱིར་དང་། བསླབ་པ་གསུམ་མཐར་ཕྱིན་ཅིང་དེའི་ལག་རྗེས་སངས་རྒྱས་ཡིན་པའི་ཕྱིར་
དང་། བླ་མ་རིན་པོ་ཆེའི་བཞེད་པས་སྟོང་པ་ཉིད་རྟོགས་པའི་རྒྱུད་ཚོད་མཐོ་ཡང་རུང༌།
དམའ་ཡང་རུང་སྟེ་ཇི་ལྟ་བ་མཁྱེན་པའི་ཡེ་ཤེས་ཀྱི་ཆ། སྟོང་ཉིད་རྟོགས་པའི་ཤེས་རབ་
ཡིན་ལ། ཇི་སྙེད་པ་མཁྱེན་པའི་ཡེ་ཤེས་ཀྱི་ཆ། རྒྱུ་འབྲས་ཀྱི་རྟེན་ཅིང་འབྲེལ་བར་འབྱུང་
84



ཙིན་དྷ་མ་ཎི་རཏཱ་ཛྭ་ལ་མ་ལེ།
བ། མི་དགེ་བ་ལས་སྡུག་བསྔལ་འབྱུང་བ་དང་། དགེ་བ་ལས་བདེ་བ་འབྱུང་བ་ཉམས་སུ་
མྱོང་ཞིང་གོ་བ་ཅུང་ཟད་བྱུང་བ་དེས་དཔགས་ནས་དཔག་ཏུ་མེད་པ་ཞིག་མངོན་དུ་གྱུར་པས་
རང་གི་སྲོག་དང་ཡང་བསྔོས་ནས་བསླབ་པ་གསུམ་ཆར་ཉམས་སུ་བླང་བར་བྱ་བ་ལ་འབད་
པར་བྱའོ། །འདི་ཡང་དོན་བསྡུ་ན། བཅོམ་ལྡན་འདས་ཀྱིས། འདོད་ཆགས་འདོད་ཆགས་
དང་བྲལ་བས་སེམས་རྣམ་པར་གྲོལ་བ་དང༌། ཤེས་རབ་རྣམ་པར་གྲོལ་བར་འགྱུར་བ་དང་།
ཞེ་སྡང་འདོད་ཆགས་དང་བྲལ་བས་སེམས་རྣམ་པར་གྲོལ་བ་དང་། ཤེས་རབ་རྣམ་པར་
གྲོལ་བར་འགྱུར་བ་དང༌། གཏི་མུག་འདོད་ཆགས་དང་བྲལ་བས་སེམས་རྣམ་པར་གྲོལ་བ་
དང༌། ཤེས་རབ་རྣམ་པར་གྲོལ་བར་འགྱུར་རོ། །ཞེས་གསུངས་པས། འདོད་ཆགས་ཀྱི་
ཞགས་པས་མ་བཅིངས་པ། ཞེ་སྡང་གི་ཞགས་པས་མ་བཅིངས་པ། གཏི་མུག་གི་ཞགས་
པས་མ་བཅིངས་པ། མ་བཅིངས་པས་རྣམ་པར་གྲོལ་བར་གྱུར་པ། ཉོན་མོངས་པ་དང་ཉེ་
བའི་ཉོན་མོངས་པ་དང་བྲལ་བ། ལས་སུ་རུང་བ། ཅི་བྱར་བཏུབ་པ་ཞིག་འོང་སྟེ། སེམས་
དེ་ནི་ལྷག་པའི་སེམས། ཏིང་ངེ་འཛིན་བསམ་གྱིས་མི་ཁྱབ་པའི་གཞིའམ་སྒོར་གྱུར་པ།
གཟུངས་དང་བསམ་གྱིས་མི་ཁྱབ་པའི་རྣམ་པར་ཐར་པ་ཐམས་ཅད་ཀྱི་གཞིར་གྱུར་པ་ཡིན་
ཏེ། དེ་ལྟར་ཡང་བཅོམ་ལྡན་འདས་ཀྱིས། བསམ་གཏན་གྱིས་ནི་འདོད་པའི་ཡོན་ཏན་སྨད་
ལ་འདོར། །རིག་དང་མངོན་པར་ཤེས་དང་ཏིང་ངེ་འཛིན་མངོན་བར་འགྲུབ། །ཅེས་
གསུངས་པས། སེམས་རྣམ་པར་གྲོལ་བ་འདི་ཡོན་ཏན་ཐམས་ཅད་ཀྱི་གཞིའམ། སྒོའམ།
འབྱུང་གནས་སུ་གྱུར་པ་ཡིན་ཏེ། བཅོམ་ལྡན་འདས་ཀྱིས་ཀྱང་རྡོ་རྗེའི་གདན་བྱང་ཆུབ་ཀྱི་
ཤིང་དྲུང་དུ། ཐུགས་འདི་ལ་གནས་ནས། ཐམས་ཅད་མཁྱེན་པ་ཉིད་ཀྱི་ཡེ་ཤེས་བརྙེས་པ་
85



རྡོ་རྗེ་ཐེག་པའི་ལམ་གྱི་མཚན་ཉིད།
དང་། བྱ་རྒོད་ཀྱི་ཕུང་པོའི་རི་ལ་ཉིད་ཀྱིས་གདན་སེང་གེའི་ཁྲི་བཤམས་པ་ལ་བཞུགས་
ནས། ཏིང་ངེ་འཛིན་འདི་ལ་མཉམ་པར་བཞག་ནས་ཤེས་རབ་ཀྱི་ཕ་རོལ་ཏུ་ཕྱིན་པ་
གསུངས་པ་དང་། རྩྭ་མཆོག་གི་གྲོང་ཁྱེར་ཤིང་ས་ལ་དྲུང་གི་ཚལ་དུ། ཏིང་ངེ་འཛིན་འདི་
ལ་མཉམ་པར་བཞག་ནས་མྱ་ངན་ལས་འདས་པ་ཡིན་ཞེས་བདེ་བར་གཤེགས་པའི་གསུང་
རབ་ཏུ་གསུངས་ཤིང་། མཁས་པ་རྣམས་ཀྱིས་ངེས་པར་མཛད་ན། ཀྱེ་ཅི་ཀ་སེམས་ཉིད་
དོན་དམ་པའི་བདེན་པ་རྟོགས་ཤིང་། མངོན་དུ་གྱུར་པའི་རྣལ་འབྱོར་པ་ཉོན་མོངས་པ་
གསུམ་གྱི་ཞགས་པས་བཅིངས་པའི་འཆིང་བ་ལས་མ་གྲོལ་ཞིང་། གཅོད་པར་བྱེད་པའི་
མཐུ་མེད་ན། སེམས་རྣམ་པར་གྲོལ་བའི་ཡོན་ཏན་གྱི་ཚོགས་དཔག་ཏུ་མེད་པ་ཇི་ལྟར་
བསྒྲུབ་ན་ཨང་གེ །འོ་ན་སེམས་ཉིད་དོན་དམ་པ་ནི་མཐོང་། སྐྱེ་བ་ནི་མི་ལེན། ཤི་བས་
འཁྲུལ་བའི་བག་ཆགས་ནི་འཛད་སྙམ་ན། ས་བཅུའི་བྱང་ཆུབ་སེམས་དཔས་ཀྱང་དེ་བཞིན་
གཤེགས་པའི་སྟོབས་བཅུ་ནི་མ་ཐོབ། མ་ཐོབ་པས་ཐམས་ཅད་མཁྱེན་པར་མ་གྱུར། ཐམས་
ཅད་མ་མཁྱེན་པས་འདུལ་བའི་བསླབ་པའི་གཞི་འཆའ་བའི་ནུས་པ་མེད་པ་དང་། རྒྱུ་མཚན་
དེ་ཉིད་ཀྱིས་ཚུལ་ཁྲིམས་ལེགས་པར་བསྲུང་དགོས་པ་དང་། དེ་བཞིན་གཤེགས་པའི་ཚུལ་
ཁྲིམས་ཀྱི་ཕུང་པོ་རྫོགས་དགོས་པ་དང་། དེ་བཞིན་གཤེགས་པའི་ཡོན་ཏན་ཐམས་ཅད་
འཐོབ་པར་བྱ་དགོས་ན། ངེད་ཀྱི་མངོན་པར་རྟོགས་པ་འདི་ཚོད་ཙམ་གྱིས་ཕྱིན་ཅི་ལོག་དུ་
རློམ་པ་བསྐྱེད་ནས། ལྷག་པ་ཚུལ་ཁྲིམས་ཀྱི་བསླབ་པ་དང་། ཏིང་ངེ་འཛིན་གྱི་བསླབ་པ་
དང༌། ཤེས་རབ་ཀྱི་བསླབ་པ་ལ་ནན་ཏན་མི་བྱེད་པ་ནི། བདུད་ཀྱིས་བྱིན་གྱིས་བརླབས་
པར་ཟད་དོ། །དོན་འདི་བླ་མ་རིན་ཆེན་གྱིས། རྟོག་པ་ཕྲ་བའི་ཕྲ་བ་ལ། །ཆེན་པོའི་ཆེན་



ཙིན་དྷ་མ་ཎི་རཏྟ་ཛྭ་ལ་མ་ལེ།
པོར་གྱུར་པའི་བདུད། །འཇུག་པར་འགྱུར་བར་གསུངས་པ་དང༌། །རོ་གཅིག་ངང་ལ་
འབྱམས་གྱུར་ན། །རྒྱུ་འབྲས་མངོན་དུ་འགྱུར་རོ་གསུངས། །འགྲོ་བའི་མགོན་པོ་ཀླུ་སྒྲུབ་
ཀྱིས། །མི་རྟོག་ཡེ་ཤེས་བསྐྱང་བའི་ཕྱིར། །གནོད་སྦྱིན་བུ་མོ་བསྒྲུབས་པ་ལས། རྫ་བུམ་
ཆུང་ངུའི་ཉེས་སྐྱོན་གྱིས། །གྲུབ་པར་མ་གྱུར་བཀའ་སྩལ་གསུངས། སྐྱོབ་པ་ཤཱཀྱའི་རྒྱལ་
པོ་ཡིས། བྱང་ཆུབ་མཆོག་གི་ཤིང་དྲུང་དུ། །ཉོན་མོངས་ལ་སོགས་བདུད་བཞི་བཅོམ། དེ་
ཡི་ཕྱིར་ན་བཅོམ་ཞེས་བྱ། བཅོམ་པས་ལྡན་དང་འདས་པ་ཡི། །སྒྲ་དོན་ཁྱེད་ཀྱི་ཐུགས་ལ་
གསལ། །དེ་ལྟར་ལྷག་པ་ཚུལ་ཁྲིམས་དངོས། །ཆགས་པ་གསུམ་དང་བྲལ་གྱུར་པས།།
མ་བཅིངས་དྲི་མ་མེད་པའི་སེམས། །ཏིང་འཛིན་ཡོན་ཏན་ཀུན་གྱི་སྒོ། །དཔལ་ཆེན་རྒྱུད་
ལ་སྐྱེས་གྱུར་ནས། །སྨྲ་བསམ་ཤེས་བརྗོད་ཡུལ་ལས་འདས། །མ་སྐྱེས་མི་སྐྱེ་སྐྱེ་བ་
མེད། །ཤེས་རབ་ཕ་རོལ་ཕྱིན་པའི་མཐའ། །ཤེས་རབ་ཀྱིས་ནི་དེ་ཉིད་ཐོབ། །དང་པོའི་
ལས་ཅན་ཡན་ཆད་དང༌། །ས་བཅུ་དབང་ཕྱུག་མན་ཆད་ཀུན། །སྔོན་སྦྱངས་གོམས་པའི་
བྱེ་བྲག་དང༌། །ལས་འཕྲོ་སོ་སོ་དག་གིས་ནི། །དང་པོ་འཇུག་པའི་བྱེ་བྲག་ལ། །བདེ་བར་
གཤེགས་པའི་གསུང་རབ་ཏུ། །ཐ་དད་མང་པོ་གསུངས་ན་ཡང་། །འདོད་ཆགས་ཞེ་སྡང་
གཏི་མུག་གསུམ། །བྱང་ཆུབ་མཆོག་གི་ཤིང་དྲུང་དུ། །ཡེ་ཤེས་མེ་ཡིས་བསྲེགས་ཞེས་
པས། །སྦྱང་གཞི་ཡོད་ན་སྦྱོང་བྱེད་ཡོད། །བསླབ་པ་གསུམ་དང་བྲལ་ཐབས་མེད། །མི་
འབྲལ་གནད་ཀྱི་དོན་གོ་རྣམས། །ཕན་ཚུན་འབྲེལ་བས་གོ་བར་ཟད། །དེ་ལྟར་ཉམས་སུ་
བླངས་པ་ལས། །གཏི་མུག་མེད་པ་གང་ཡིན་པ། །མཐར་ཕྱིན་སངས་རྒྱས་ཆོས་ཀྱི་སྐུ།།
སྐྱེ་འགག་མེད་ཅིང་སྤྲོས་པས་དབེན། །ཆོས་སྐུ་ཤེས་རབ་ཕ་རོལ་ཕྱིན། །སྡོང་པོ་བཀོད་



རྡོ་རྗེ་ཐེག་པའི་ལམ་གྱི་མཚན་ཉིད།
པར་གསུངས་པ་ནི། །སྨྲ་བསམ་བརྗོད་ལས་འདས་པའོ། །ཐུབ་པ་རྣམས་ཀྱི་ལོངས་སྐུ་
ནི། །སྟོབས་དང་མི་འཇིགས་མ་འདྲེས་ཆོས། །བྲལ་བའི་ཡོན་ཏན་སུམ་ཅུ་གཉིས། །རྒྱུ་
དང་འབྲས་བུར་བསྟན་པ་ནི། །དགག་སྒྲུབ་གཉིས་ཀྱི་བསླབ་པ་སྟེ། །བུ་མོ་རིན་ཆེན་མདོ་
ལས་གསུངས། །རྣམ་པར་སྨིན་པའི་འབྲས་བུ་ནི། །མཚན་མཆོག་སུམ་ཅུ་རྩ་གཉིས་ཏེ།
རྒྱུ་དང་འབྲས་བུ་རྟགས་ཀྱི་ཚུལ། །རྒྱལ་བའི་ཡུམ་དུ་གསུངས་པ་སྟེ། །ཡོན་ཏན་དྲུག་ཅུ་
རྩ་བཞི་འདི། །ཆོས་ཀྱི་སྐུ་ཡི་ཡོན་ཏན་ཡིན། །སྐུ་གསུམ་སོ་སོར་དབྱེ་བ་ལས། །ལོངས་
སྤྱོད་རྫོགས་པའི་སྐུ་ཞེས་གྲགས། །འཇིག་རྟེན་ངམ་གྱུར་པདྨས་ཀྱང་། །རྣམ་པར་སྣང་
མཛད་ཡེ་ཤེས་ནི། །བདེ་བར་གཤེགས་པའི་ཐུགས་ལ་གནས། །ཐེག་ཆེན་གསུང་རབ་
དཔག་མེད་དུ། །དཔག་མེད་གཞན་ཡང་གསུངས་པར་ངེས། །ཆགས་པ་མེད་པ་མཐར་
ཕྱིན་པས། །ཞི་བ་འདོད་ཆགས་བྲལ་བའི་ལུས། །བཅོམ་ལྡན་ལོངས་སྤྱོད་རྫོགས་སྐུའོ།།
ཞེ་སྡང་མེད་པའི་ངོ་བོ་ཉིད། །འགྲོ་བའི་དོན་ཕྱིར་བྱང་ཆུབ་སེམས། །སེམས་ཅན་ཀུན་གྱི་
དོན་ཆེད་དུ། །བསྐྱེད་ཅིང་སྡོམ་པ་བླངས་པ་ལས། །སྡོམ་པ་གསུམ་གྱི་ཚུལ་བཞིན་དུ། །
ཇི་སྲིད་འཁོར་བ་མ་སྟོངས་པར། །སངས་རྒྱས་རྣམས་ཀྱི་སྐུ་གསུང་ཐུགས། །མི་ཟད་རྒྱན་
གྱི་འཁོར་ལོ་ལ། །སྤྲུལ་པའི་སྐུ་ཞེས་ཡོངས་སུ་གྲགས། ཁྱད་པར་རྒྱུ་གསུམ་འབྲས་བུ་
གསུམ། །སྐྱེས་ཆེན་ཁྱེད་ཀྱི་ཐུགས་དམ་མཛོད། །ཅེས་སོ། ། །
གཉིས་པ་རིན་ཆེན་དབང་བཞིས་སྡུག་བསྔལ་ཆོས་སུ་བསྒྱུར་བ་ནི། །རྩ་བ་
ནས་སྨིན་ལམ་རིན་ཆེན་དབང་བཞི་ཡིས། །སྡུག་བསྔལ་ཆོས་སུ་མ་
88



ཙན་དྷ་མ་ཎི་རཏྟ་ཛྭ་ལ་མ་ལེ།
བསྒར་ན། །ཞེས་པས་དེ་ལ་མ་སྨིན་པ་སྨིན་པར་བྱེད་པའི་ལམ་རིན་ཆེན་དབང་བཞིས་ཐ་
མལ་གྱི་ལུས་ངག་ཡིད་གསུམ་སྡུག་བསྔལ་གྱི་རྒྱུ་ཡིན་ཏེ། ཆོས་སུ་བསྒྱུར་དགོས། ཆོས་
གང་ཡིན་ན་ཡི་དམ་ལྷའི་སྐུ་གསུང་ཐུགས་སུ་བསྒྱུར་དགོས་བྱ་བ་ལགས། དེ་ལ་དང་པོ་
དབང་བཞི་ལེན་དགོས་པས་ཆོས་རྗེའི་དོན་ངེས་པར་བཀོད་པའི་རྒྱལ་མཚན་ནས། གསང་
སྔགས་སྒྲུབ་པའི་རྣལ་འབྱོར་པ་རྣམས་གསང་སྔགས་ཀྱི་རྒྱུ་དང་ལམ་དང་འབྲས་བུ་མི་ཤེས་
པས། བསྒྲུབས་པའི་འབྲས་བུ་མི་འབྱུང་བ་ནི་ནམ་མཁའི་མེ་ཏོག་བཞིན་ཏེ། དེའི་ཕྱིར་ན་
ཚེ་འདི་དང༌། བར་དོ་དང་། ཕྱི་མར་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འདོད་
པ་རྣམས་ཀྱིས། དེའི་རྒྱུ་དང་ལམ་དང་འབྲས་བུ་ལ་གནས་པར་བྱ་སྟེ། དེ་ལ་རྒྱུ་གང་ཞེ་ན་
གཉིས་ཏེ། གཞིའམ་རྩ་བར་གྱུར་པའི་རྒྱུ་དང་། ཉམས་སུ་བླང་བ་མྱུར་དུ་འགྲུབ་པའི་
རྒྱུའོ། །ལམ་ལ་ཡང་གཉིས་ཏེ། དབང་བཞིའི་ལམ་རིམ་གྱིས་པ་དང་། ཅིག་ཅར་བའོ།།
འབྲས་བུ་ལའང་གཉིས་ཏེ། རང་དོན་ཕུན་སུམ་ཚོགས་པ་དང༌། གཞན་དོན་ཕུན་སུམ་
ཚོགས་པའོ། །དེ་ལ་དང་པོ་གཞིར་གྱུར་པ་རིང་བའི་རྒྱུ་ནི། སྐྱབས་སུ་འགྲོ་བ་ཐུན་མོང་བ་
ནས་བཟུང་སྟེ། སོ་སོ་ཐར་པ་རིགས་བདུན་གྱི་སྡོམ་པ་དང་། སྨོན་འཇུག་གཉིས་ཀྱི་སྡོམ་
པ་རིན་པོ་ཆེ་དམ་བཅའ་བརྟན་པོ་ལས་བྱུང་བ། སྲོག་གི་ཕྱིར་ཡང་མི་གཏོང་ཞིང་། རང་
གཞན་ཐམས་ཅད་ཀྱི་དུས་དང་རྣམ་པ་ཐམས་ཅད་དུ་བདེ་བ་དང་སྐྱིད་པའི་འབྱུང་གནས་འདི་
གཅིག་པུར་མ་གོ་ན། གསང་སྔགས་ཀྱི་ཡོན་ཏན་དཔག་ཏུ་མེད་པའི་རྩ་བ་དང་གཞི་མེད་
པར་གྱུར་པས་གསང་སྔགས་ཀྱི་ཡོན་ཏན་འབྱུང་བ་གཏན་མི་སྲིད་དོ། །ཉམས་སུ་བླང་བ་
མྱུར་དུ་འགྲུབ་པའི་རྒྱུ་ནི་དབང་རྣམ་བཞི་སྟེ། དེ་ཡང་རྒྱུའི་དབང་ནི་བླ་མ་རྡོ་རྗེ་འཛིན་པ་



རྡོ་རྗེ་ཐེག་པའི་ལམ་གྱི་མཚན་ཉིད། །
ཆེན་པོ་ཞིག་ལས་དབང་རྣམ་པ་བཞི་ངོ་འཕྲོད་པ་ཞིག་དགོས་ཏེ། དབང་བསྐུར་བ་དེས་
དབང་གི་གོ་བ་དང་མངོན་པར་རྟོགས་པ་མ་སྐྱེ་ན། མགོ་ཐོག་ཏུ་བུམ་པ་བཞག་ནས་ཆུ་བོ་
གངྒ་ཙམ་ལ་ཤན་པ་དང༌། ཁྱི་དང་ཕག་པའི་སྤྱོད་ལམ་དང་། འཇིག་རྟེན་གྱི་ཁམས་ཀྱི་བུད་
མེད་ཐམས་ཅད་ལ་འདོད་པས་ལོག་པར་གཡེམ་པ་རྒྱུན་མ་བཅད་ཀྱང་། དངོས་གྲུབ་རྣམ་
པ་གཉིས་ལྟ་སྨོས་ཀྱང་ཅི་དགོས་སྟེ། འདོད་ཆགས་ཉིད་ཀྱིས་འདོད་ཆགས་འདག །སྲིད་
པས་སྲིད་པ་འདག་པར་བྱེད་པའི་རྒྱུར་མ་སོང་བས། ལྷ་མིའི་གོ་འཕང་ཙམ་ཡང་འཐོབ་མི་
སྲིད་དེ། ཕལ་ཆེར་དཔོན་སློབ་ཐམས་ཅད་རྡོ་རྗེ་དམྱལ་བར་འགྲོ་དགོས་པ་དགོངས་པ་
འདུས་པ་ལ་སོགས་པའི་གསང་སྔགས་ཀྱི་རྒྱུད་རྣམས་སུ་གསུངས་སོ། །དེ་ལ་དབང་རྣམ་
པ་བཞིའི་ལམ་ནི། སྨིན་པར་བྱེད་པའི་དབང་རྒྱུའི་དུས་སུ་བླ་མ་ལས་ངོ་འཕྲོད་པ་དེའོ། །དེ་
ལ་བླ་མ་དམ་པ་དགོས་པས་དེ་ཡང་ཆོས་རྗེས་རྡོ་རྗེ་རྒྱལ་མཚན་ནས། ཐེག་པ་ཆེན་པོ་
གསང་སྔགས་ཀྱི་རྒྱུད་དུ་བླ་མའི་མཚན་ཉིད་ཇི་ལྟར་བཤད་པའི་མཚན་ཉིད་དང་ལྡན་པའི་བླ་
མ་དམ་པ་ཞིག་བཙལ་ནས་དང་པོ་ཁོ་ནར་དབང་བླང་བར་བྱ་སྟེ། དེ་ལྟར་བཅོམ་ལྡན་འདས་
ཀྱིས་རྩ་བའི་རྒྱུད་ཆེན་པོ་ལས་ཀྱང་། སྔགས་པས་དཀྱིལ་འཁོར་མ་མཐོང་བར། །གང་
ཞིག་རྣལ་འབྱོར་པ་ཉིད་འདོད། །མཁའ་ལ་ཁུ་ཚུར་གྱིས་རྡེག་དང་། །སྨིག་སྒྱུའི་ཆུ་ནི་
འཐུང་དང་མཚུངས། །ཞེས་གསུངས་པས་ཤེས་སོ། །དེ་ཡང་དཀྱིལ་འཁོར་དུ་འཇུག་པ་
འདི་ནི། བཅོམ་ལྡན་འདས་ཀྱིས་དཀྱིལ་འཁོར་གྱི་གཙོ་བོ་ལྷ་དེ་ཉིད་ཀྱི་འཁོར་དུ་གཏོགས་
པ་འཇིག་རྟེན་ལས་འདས་པ་དང༌། དེའི་ཡང་འཁོར་དུ་གཏོགས་པ། ཚངས་པ་དང་།
དྲག་པོ་དང༌། ཁྱབ་འཇུག་དང༌། སྒྲུབ་པ་བྱེད་པ་ལ་བར་དུ་གཅོད་པའི་ལྷ་དང་། ཀླུ་དང༌།
90



ཅིན་དྷ་མ་ཎི་རཏྟ་ཛྭ་ལ་མ་ལེ།
--
-
-
-
གནོད་སྦྱིན་ལ་སོགས་པ། བར་དུ་གཅོད་པའི་བགེགས་དང་ལོག་འདྲེན་དེ་རྣམས་དཀྱིལ་
འཁོར་གྱི་ཕྱི་རིམ་དུ་གནས་པས། དཀྱིལ་འཁོར་དུ་ཞུགས་ན་ནི། སྡོང་གྲོགས་བྱེད་ཅིང་ཅི་
ནུས་པའི་དངོས་གྲུབ་སྟེར་ལ། དཀྱིལ་འཁོར་དུ་མ་ཞུགས་ན་ནི་བར་དུ་གཅོད་པར་བྱེད་
པས། རྒྱུ་མཚན་འདིས་དཀྱིལ་འཁོར་དུ་འཇུག་པར་བྱའོ། །ཐ་ན་ནད་ཀྱིས་ཟིན་པ་དང་།
འཇིགས་སྐྱོབ་ལ་ཡང་དབང་བསྐུར་བར་རྡོ་རྗེ་འཆང་ཆེན་པོ་ཉིད་ཀྱིས་གསུངས་པ་དང་།
མཚམས་མེད་པ་རྣམ་པ་ལྔ་ལ་སོགས་པ་སྡིག་པ་མི་དགེ་བ་དཔག་ཏུ་མེད་པ་བྱས་པ་ལ་
སོགས་པ་དང་། ཤི་བའི་རོ་དང༌། རུས་པ་དང༌། རུས་གཅིག་པ་དང་། བྲན་དང་། མིང་
གཅིག་པ་ལ་ཡང་དབང་བསྐུར་ན་སྡིག་པ་མི་དགེ་བ་བྱང་ནས་མཐོ་རིས་དང་ཐར་པ་ཐོབ་
པར་རྣལ་འབྱོར་གྱི་རྒྱུད་དུ་གསུངས་པ་རྣལ་འབྱོར་བླ་ན་མེད་པའི་རྒྱུད་དུ་དབང་རྣམ་པ་བཞི་
བསྐུར་བས། ཐ་མལ་པའི་ལུས་ངག་ཡིད་གསུམ་པོ་འདི་དང་། སྡིག་སྒྲིབ་ཐམས་ཅད་དང་
བྲལ་ནས་མཆོག་དང་ཐུན་མོང་གི་དངོས་གྲུབ་མཐའ་དག་འཐོབ་པ་ལ་སོགས་པ། མེད་ན་
མི་འབྱུང་བའི་རྒྱུ་འབྲས། ཚོགས་གཉིས་མྱུར་དུ་རྫོགས་པར་བྱེད་པའི་ཐབས་ཆེན་པོ་བསམ་
གྱིས་མི་ཁྱབ་པའི་ཡོན་ཏན་རིན་པོ་ཆེ་ཐམས་ཅད་ཀྱི་གཏེར་ཡིན་པར་བཅོམ་ལྡན་འདས་
ཀྱིས་གསུངས་པས། དཀྱིལ་འཁོར་དུ་མི་འཇུག་ཏུ་མི་རུང་བར་གསུངས་སོ། །དེ་ཡང་
དབང་ཞེས་བྱ་བའི་དོན་གང་ཡིན་ན། སྡིག་པའི་གྲོགས་པོ་ཞིག་ལ་བརྟེན་ན། འདོད་
ཆགས་དྲག་པོ་རྒྱུད་ལ་སྐྱེ་སྟེ། འདོད་ཆགས་ཀྱི་དབང་དུ་གྱུར་ནས་འདོད་ཆགས་སྤྱོད་པ་
དང་འདྲ་བའམ། དགེ་བའི་བཤེས་གཉེན་ལ་བརྟེན་ནས། སྙིང་རྗེ་དྲག་པོའི་དབང་གིས་
བྱང་ཆུབ་ཀྱི་སེམས་རྒྱུད་ལ་སྐྱེས་ནས་བྱང་ཆུབ་སེམས་དཔའི་སྤྱད་པ་སྤྱོད་པ་དང་། དབང་
91



རྡོ་རྗེ་ཐེག་པའི་ལམ་གྱི་མཚན་ཉིད།
--
-
མཆོག་ཐོབ་པའི་རྡོ་རྗེ་སློབ་དཔོན་ལ་བརྟེན་ནས། དཀྱིལ་འཁོར་རྣམ་པ་གསུམ་གྱི་ནང་དུ་
ཞུགས་ཏེ། བསམ་གྱིས་མི་ཁྱབ་པའི་བྱིན་རླབས་གསུམ་གྱི་དབང་གིས་ཐ་མལ་པའི་ལུས་
ངག་ཡིད་གསུམ་སྐུ་གསུང་ཐུགས་སུ་སྒྱུར་བ་འདི་ནི་མི་སྲིད་པ་མ་ཡིན་ཏེ། སྲིད་པའམ།
དེ་མ་ཡིན་པ་གཞན་གང་གིས་ཀྱང་དེ་ལྟར་སྒྱུར་དུ་མི་བཏུབ་པ་ནི་ཤིན་ཏུ་ཡང་ངེས་པའོ།།
འོ་ན་དེ་ལྟར་དབང་ཐོབ་པ་དེ་གཅིག་པུས་ཆོག་གམ་སྙམ་ན། ས་བོན་གཅིག་པུ་ཡོད་པས་མི་
ཆོག་སྟེ། རྐྱེན་ཆུ་ལུད་དང་། དུས་ཡོངས་སུ་འགྱུར་བས་སྨིན་པ་ལྟར། བཟའ་བསྲུང་གི་
དམ་ཚིག་དང༌། ཉམས་སུ་བླངས་པའི་དུས་ཀྱི་འགྱུར་བས། མཆོག་དང་ཐུན་མོང་གི་
དངོས་གྲུབ་ཚེ་འདི་ཉིད་ལ་འཐོབ་པ་མི་དཀའ་ན། དུས་གཞན་དག་ཏུ་ལྟ་སྨོས་ཀྱང་ཅི་
དགོས་པས། དབང་བསྐུར་བ་ནི་རྫོགས་པའི་སངས་རྒྱས་འཐོབ་པར་བྱེད་པའི་ས་བོན་གྲུང་
པོ་ཡོན་ཏན་རིན་པོ་ཆེ་ཐམས་ཅད་སྐྱེད་པར་བྱེད་པའི་ས་གཞི། གོང་ནས་གོང་དུ་ཁྱད་པར་
དུ་འགྲོ་བའི་ཐེམ་སྐས། མེད་ན་མི་འབྱུང་བའི་རྒྱུ་འབྲས་ཡིན་པས་དཀྱིལ་འཁོར་དུ་འཇུག་
པར་བྱའོ། །དབང་བསྐུར་ནས་དམ་ཚིག་སྲུང་དགོས་སམ་མི་དགོས་ཞེ་ན། དེ་རང་ཉིད་ལ་
དྲི་བར་བྱ་སྟེ། མཐོ་རིས་ལྷ་མིའི་གོ་འཕང་འཐོབ་པ་ལ། དེ་སྐྱེད་བྱེད་ཀྱི་རྒྱུ་ལས་དགེ་བ་
རྣམ་པ་བཅུ་རྒྱུའམ། སྲོག་ཏུ་སོང་དགོས་སམ་མི་དགོས། བྱང་ཆུབ་མཆོག་ཏུ་སེམས་
བསྐྱེད་ནས། སེམས་བསྐྱེད་པ་དེ་སྡོམ་པ་བླངས་པ་ཡིན་ནམ་མ་ཡིན། བླངས་པ་ཡིན་ན་
དེ་བསྲུངས་པས་དེའི་འབྲས་བུ་འཐོབ་བམ་མི་འཐོབ། གསང་སྔགས་ཀྱི་དབང་བསྐུར་བས་
ཐ་མལ་པའི་ལུས་ངག་ཡིད་རྣམ་པ་གསུམ་པོ་འདི་ཀུན་རྫོབ་མི་བདེན་ཞིང་རྫུན་པ། སངས་
རྒྱས་ཀྱི་སྐུ་གསུང་ཐུགས་ནི་བདེན་པ། མི་བསླུ་བ་རྟག་པ་ཡིན་ན། ཐ་མལ་པའི་ལུས་ངག་



ཅིན་དྷ་མ་ཎི་རཏྟ་ཛྭ་ལ་མ་ལེ།
ཡིད་རྣམ་པ་གསུམ་ལ་སོགས་པར་མི་ལྟུང་བའི་སྡོམ་པ་འཛིན་དགོས་སམ་མི་དགོས། ཇི་
ལྟར་ཡིན་པ་དང༌། ཁས་བླངས་པ་དང་། སྡོམ་པ་མི་ཤེས་པའི་རྟེན་གྱི་གང་ཟག །འབབ་
བཤང་རོ་༼རུས་༽དྲུད་བདག་ཅག་ལྟ་བུ་གང་གིས་གང་ལ། ཚུལ་དང་ཐབས་ཅི་ལྟ་བུ་
འགྲོ་ལྡོག སྤུའི་རྩེ་མོ་ཙམ་ཡང་མ་མཐོང་བ་རྣམས་ནི། སྨོན་པ་སྨྱོ་བའི་གཏམ་ཁོ་ན་
བསྒྲགས་པར་ཟད་དོ། །འདིར་ཡང་སྐྱེས་བུ་དམ་པ་མཁས་པའི་རང་བཞིན་ཅན་རྣམས་ནི།
དང་པོར་ཁས་བླངས་པ། ཉམས་འོག་ཏུ་ཚུད་པར་བྱེད་པ་ཡིན་ལ། མཁས་པ་རྣམས་ནི་
དམ་བཅའ་ལ་སྐྱོན་འཁེལ་ལམ་མི་འཁེལ་ཟེར་བ་ཡིན་ལ། གང་ཟག་དྲ་མ་རྣམས་ཀྱང་
ཆད་དམ་མ་ཆད་ཁ་ལ་གློ་གཏད་ཡོད་དམ་མེད་ཟེར་བ་ལྟར་ན། ཁས་བླངས་ཤིང་དམ་
བཅས་པའི་སྡོམ་པ་དེ་སྲོག་གི་སྙིང་པོ་ཡིན་པས། དེའི་བསླབ་བྱ་མཐའ་དག་ཀྱང་ཚིག་དེ་
ཉིད་ལ་གནས་པ་ནི། སྡོམ་པ་གསུམ་ཆར་ལ་འདི་ལྟར་ཤེས་པར་བྱ་ཞིང་ཐེག་པ་ཆེན་པོ་
གསང་སྔགས་ལ་དམ་ཚིག་ས་མ་ཡ་འབུམ་སྡེར་བཤད་པ་ཡང་། ཚེ་འདིར་སངས་རྒྱས་ཀྱི་
སྐུ་གསུང་ཐུགས་རྡོ་རྗེ་འཐོབ་པར་བྱེད་པ་ལ་མང་བ་མ་ཡིན་ཏེ། འཇིག་རྟེན་གསུམ་གྱི་
མགོན་པོ་དེ་ཉིད་ཀྱི་ཞལ་སྔ་ནས་ཀྱང་། བརྩོན་གྲུས་ཆེ་ལ་ཡིད་ཐུང་བའི། །དོན་དུ་གསང་
སྔགས་ཐེག་པ་བསྟན། །ཞེས་གསུངས་པས་ངེས་སོ། །དེ་ལྟར་གྱུར་ན་གསང་སྔགས་སྦྲུལ་
བཤུ་གུར་བཅུག་པ་དང་འདྲ། དབང་བསྐུར་བ་ནི་མང་། དམ་ཚིག་སྲུང་བ་ནི་ཉུང་། མ་
བསྲུངས་པའི་འབྲས་བུ་རྡོ་རྗེ་དམྱལ་བར་འགྲོ་བར་བཤད་ན། གྱོང་ཆེན་པོ་མ་བྱས་སམ་
སྙམ་ན། ཚེ་འདིར་སངས་རྒྱས་འཐོབ་པར་བྱེད་པ་ལ་དམ་ཚིག་ས་མ་ཡ་འབུམ་སྡེ་སྲུང་
དགོས་ཀྱང་། ཡི་གེ་དྲུག་པ་ལན་ཅིག་བརྗོད་པས་མཚམས་མེད་པའི་སྡིག་པ་ནི་བྱང་། ཕ་
93



རྡོ་རྗེ་ཐེག་པའི་ལམ་གྱི་མཚན་ཉིད།
རོལ་ཏུ་ཕྱིན་པ་རྣམ་པ་དྲུག་ནི་རྫོགས། དཀྱིལ་འཁོར་དུ་མ་ཞུགས་པ་ནི་དཀྱིལ་འཁོར་དུ་
ཞུགས་པར་འགྱུར། ཚངས་པར་མི་སྤྱོད་པ་ནི་ཚངས་པར་སྤྱོད་པར་འགྱུར་བ་ལ་སོགས་པ་
སྐྱོན་དག་ཅིང་ཡོན་ཏན་དཔག་ཏུ་མེད་པ་འབྱུང་ན། དཀྱིལ་འཁོར་གྱི་འཁོར་ལོ་གཅིག་གི་
ནང་ན། དེ་དང་འདྲ་བའི་ཕ་སྤུན་དོད་ཐུབ། མཉམ་ཧྲུག་གེ་བ་མང་པོ་ཡོད་ལ། གང་དེ་
དག་གིས་གདོང་དུ་བལྟ་བ་ཙམ་ཡང་མི་ནུས་པའི་ལྷ་མང་པོ་ཡོད་པར་གསུངས་པས། ལྷ་
དེ་རྣམས་ཀྱིས་འཁོར་བ་ནས་འདོན་པ་མ་ལགས་སམ། སློབ་དཔོན་ཨརྱ་དེ་བས་བྱི་ལས་ནེ་
ཙོ་བསད་པའི་སྡིག་པ་གང་གའི་ལྷ་མོས་སྦྱོང་གསུང་སྐད་ན་དེ་དང་འདྲ་བ་མ་ལགས་སམ།
དེ་ཉིད་འགོ་བསྒྲེ་དེ་ཉིད་ཀྱིས་ཚར་བཅད་པས། འབྲེལ་བ་དགོས་ཟེར་ན། སྐྱབས་སུ་སོང་
ཞིང་བྱང་ཆུབ་མཆོག་ཏུ་སེམས་བསྐྱེད་པ་དང་། ལུས་ཕུལ་བ་དང༌། སྨོན་ལམ་བཏབ་པ་
དང་། སྐུ་གསུང་ཐུགས་གཅིག་ཏུ་གྱུར་པ་ཅི་རིགས་ཙམ་ཞིག་ཡོད་ན། དེ་འབྲེལ་བ་མ་
ལགས་སམ། མེད་ཀྱང་ཀུ་རེ་བགྱིས་པ་ལགས་སོ། །དེ་ལྟར་དབང་བསྐུར་བའི་དམ་ཚིག་
ནི། དགེ་བཤེས་སྟོན་པའི་ཞལ་སྔ་ནས། སྐྱབས་སུ་འགྲོ་བའི་བསླབ་བྱ་སྲུང་ནུས་ན་གསང་
སྔགས་ཀྱི་དམ་ཚིག་ལ་ཡང་ཚེགས་མེད་གསུང་སྐད་པ་ཤིན་ཏུ་མང་གསུངས། འགྲོ་བའི་
མགོན་པོ་ཆེན་པོ་དེ་ཉིད་ཀྱི་ཞལ་སྔ་ནས། སོ་སོ་ཐར་པའི་སྡོམ་པ་དང་། བྱང་ཆུབ་སེམས་
དཔའི་བསླབ་པ་དང༌། གསང་སྔགས་ཀྱི་དམ་ཚིག་བསམ་པའི་བྱེ་བྲག་གིས་སྒྱུར་བར་ཇོ་བོ་
ཆེན་པོས་བཞེད་པ་ཡིན་གསུངས། མདོར་ན་སྐྱབས་སུ་འགྲོ་བའི་བསླབ་བྱ་དང་། སོ་སོ་
ཐར་པའི་སྡོམ་པ་དང་། བྱང་ཆུབ་སེམས་དཔའི་སྡོམ་པ་མཐའ་དག་དང་གསང་སྔགས་ཀྱི་
སྡོམ་པ་ཐམས་ཅད་རིགས་ལྔའི་དམ་ཚིག་དང་སྡོམ་པར་གསུངས་པ་ཡིན་གསུངས།



ཙན་དྷ་མ་ཎི་རཏྟ་ཛྭ་ལ་མ་ལེ།
-
--
རིགས་ལྔའི་དམ་ཚིག་ནི། སངས་རྒྱས་རྣལ་འབྱོར་སྡོམ་པ་ལ། །ཚུལ་ཁྲིམས་ཀྱི་ནི་བསླབ་
པ་དང་། །དགེ་བའི་ཆོས་ནི་སྡུད་པ་དང༌། །སེམས་ཅན་དོན་བྱེད་ཚུལ་ཁྲིམས་གསུམ།།
བདག་གིས་བརྟན་པོར་གཟུང་བར་བགྱི། །སངས་རྒྱས་ཆོས་དང་དགེ་འདུན་ཏེ། །བླ་ན་
མེད་པའི་དཀོན་མཆོག་གསུམ། །དེང་ནས་བརྩམས་སྟེ་གཟུང་བར་བྱ། །ནམ་དུ་ཡང་ནི་
མི་སྤོང་ངོ༌། །རྡོ་རྗེ་རིགས་མཆོག་ཆེན་པོ་ལ། །རྡོ་རྗེ་དྲིལ་བུའི་ཕྱག་རྒྱ་ཡང་། །ཡང་དག་
ཉིད་དུ་གཟུང་བར་བགྱི། །སློབ་དཔོན་དག་ཀྱང་གཟུང་བར་བགྱི། །རིན་ཆེན་རིགས་
མཆོག་ཆེན་པོ་ཡི། །དམ་ཚིག་ཡིད་དུ་འོང་བ་ལ། །ཉིན་རེ་བཞིན་ནི་དུས་དྲུག་ཏུ། །ཟང་
ཟིང་མི་འཇིགས་ཆོས་དང་བྱམས། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་
ལས་བྱུང་བའི། །པདྨའི་རིགས་མཆོག་དག་པ་ལ། །ཕྱི་ནང་གསང་བའི་ཐེག་པ་གསུམ།།
དམ་པའི་ཆོས་ནི་མ་ལུས་གཟུང་། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་
ཅད་ལྡན་པར་ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་ཀྱང་ཅི་ནུས་
བགྱི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །སེམས་
ཅན་ཀུན་གྱི་དོན་གྱི་ཕྱིར། །བདག་གིས་སྡོམ་པ་མ་ལུས་གཟུང་། །མ་བརྒལ་བ་རྣམས་
བསྒྲལ་བར་བགྱི། །མ་གྲོལ་བ་རྣམས་དགྲོལ་བར་བགྱི། །དབུགས་མ་ཕྱིན་པ་དབུགས་
དབྱུང་ཞིང་། །སེམས་ཅན་མྱ་ངན་འདས་ལ་འགོད། །ཅེས་སོ། །འདིར་ནི་དཔལ་བདེ་
མཆོག་འཁོར་ལོ་དབང་བསྐུར་བའི་གང་ཟག་གིས་བསྲུང་བར་བྱ་བའི་དམ་ཚིག་ལ་དོན་
དྲུག་སྟེ། དམ་ཚིག་ཉམས་པའི་སྐྱོན་དང་། བསྲུངས་པའི་ཕན་ཡོན་དང་། ལྟུང་བ་རྫོགས་
པའི་ཚད་དང་། དམ་ཚིག་གི་དབྱེ་བ་དང༌། སྲུང་ཐབས་དང༌། བཤགས་པར་བྱ་བའི་



རྡོ་རྗེ་ཐེག་པའི་ལམ་གྱི་མཚན་ཉིད།
ཐབས་སོ། །དམ་ཚིག་ཉམས་པའི་སྐྱོན་ནི། ཚེ་འདིར་ཅི་བསམ་ཐམས་ཅད་མི་འགྲུབ་པ་
དང༌། བསོད་ནམས་ཟླ་བ་མར་གྱི་ངོ་བཞིན་དུ་ཇེ་ཆུང་ཇེ་ཆུང་འགྲོ་བ་དང༌། འདོད་པའི་
དངོས་གྲུབ་ཅི་སྒྲུབ་ཀྱང་མི་འགྲུབ་པ་དང་། ཤི་ནས་མནར་མེད་པའི་དམྱལ་བར་འགྲོ་བའོ།།
དམ་ཚིག་བསྲུངས་པའི་ཕན་ཡོན་ནི། ཚེ་འདིར་ཅི་བསམ་ཐམས་ཅད་འགྲུབ་པ་དང་།
བསོད་ནམས་ཟླ་བ་ཡར་གྱི་ངོ་བཞིན་ཇེ་ཆེ་ལ་འགྲོ་བ་དང་། དངོས་གྲུབ་ཅི་སྒྲུབ་པ་འགྲུབ་
པ་དང༌། ཤི་ནས་བར་དོར་ཕྱག་རྒྱ་ཆེན་པོའི་དངོས་གྲུབ་འཐོབ་པའོ། །ལྟུང་བ་རྫོགས་པའི་
ཚད་ནི་ཆང་འཐུང་ཞིང་ར་རོ་བ་དང་། སྨྱོ་བའི་དུས་མ་ཡིན་པར་ཀུན་སློང་བསམ་པ་ངན་
པས་བསླང་ནས་བྱས་ན་ལྟུང་བ་རྫོགས་པའོ། །དམ་ཚིག་གི་དབྱེ་བ་ནི། སྤྱིར་ཐུན་མོང་དུ་
རྩ་བའི་ལྟུང་བ་བཅུ་བཞི། ཡན་ལག་གི་དམ་ཚིག་དང་བཅས་པ་ལ་སོགས་པ་དང་། བདེ་
མཆོག་གི་ཐུན་མོང་མ་ཡིན་པའི་དམ་ཚིག་བརྒྱད་དེ། བུམ་དབང་བསྐྱེད་རིམ་དང་འབྲེལ་
བས་བསྲུང་བར་བྱ་བའི་དམ་ཚིག་གསུམ་དང༌། གསང་དབང་རྩ་རླུང་དང་འབྲེལ་བས་
བསྲུང་བའི་དམ་ཚིག་གཉིས་དང་། ཤེས་རབ་ཡེ་ཤེས་ཀྱི་དབང་དགའ་བ་བཞི་དང་འབྲེལ་
བས། བསྲུང་བའི་དམ་ཚིག་གཉིས་དང་། བཞི་པ་ཚིག་དབང་རིན་པོ་ཆེ་སྟོང་པ་ཉིད་དང་
འབྲེལ་བས་བསྲུང་བའི་དམ་ཚིག་གཅིག་གོ །དེ་ལ་སྲུང་ཐབས་ནི། བུམ་དབང་བསྐུར་
བས་གཡོན་པ་ཀུན་ཏུ་སྤྱོད་པ་བྱ་ཞིང་། བསྐྱེད་པའི་རིམ་པ་ཉིན་ལན་གསུམ་མཚན་ལན་
གསུམ་དུ་བསྒོམ་སྟེ། གཡོན་པ་ཀུན་ཏུ་སྤྱོད་པ་ནི་ནང་པར་མལ་ནས་ལངས་པའི་དུས་སུ་
རྐང་པ་གཡོན་སྔོན་དུ་འདོར་བ་དང་། ལག་པ་གཡོན་པས་ཟས་བཟའ་བ་དང་། མཆོད་པ་
ལ་སོགས་པ་བྱའོ། །གཡོན་པས་བྱེད་པའི་དགོས་པ་ནི། གཡོན་ངོས་ན་རྡོ་རྗེ་དབྱིངས་ཀྱི་
95



ཅིན་དྷ་མ་ཎི་རཏྟ་ཛྭ་ལ་མ་ལེ།
-
-
-
-
དབང་ཕྱུག་མ་ཡོད་པས་དེ་ལ་བརྟེན་ནས་བདེ་བ་སྐྱེ། བདེ་བ་ལ་བརྟེན་ནས་སེམས་ཟིན་
པས་མི་རྟོག་པ་དང་སྟོང་པ་ཉིད་རྒྱུད་ལ་སྐྱེ་བས། སྟོང་པ་ཉིད་ལ་གུས་པ་བསྐྱེད་པའི་ཆེད་
དུའོ། །བསྐྱེད་པའི་རིམ་པ་བསྒོམས་པས་ནི་བྱང་ཆུབ་སེམས་དཔའི་སྐྱེ་གནས་ལ་དབང་
བསྒྱུར་བས་རང་གར་འདོད་པར་སྐྱེའོ། །གཉིས་པ་རྡོ་རྗེ་སློབ་དཔོན་རྒྱུད་བཤད་པ་དང་།
དབང་བསྐུར་བ་དང་། གདམས་ངག་བྱིན་པ་གསུམ་བྱས་ན་མཚན་ཉིད་གསུམ་ལྡན།
གཅིག་བྱས་ན་མཚན་ཉིད་གཅིག་ལྡན་ལ། སངས་རྒྱས་ཀྱི་འདུ་ཤེས་བསྐྱེད་ཅིང་བརྙས་པར་
མི་བྱའོ། །བརྙས་པ་ནི་ལས་ཀྱི་ཕྱག་རྒྱ་མ་གོ་བ་དང་། འཚོ་བ་གཅོད་པ་དང་། དེའི་ཆོས་
ལ་སྨོད་པ་དེ་སྤང་ངོ༌། དེ་ལ་སངས་རྒྱས་ཀྱི་འདུ་ཤེས་བསྐྱེད་ན། སྐྱེ་གནས་ཐམས་ཅད་དུ་
ལམ་མི་འཁྱར་བར་ལམ་སྣ་འཁྲིད་པར་བྱེད་དོ། །གསུམ་པ་ནི་རྒྱུད་འདིར་དབང་བཞི་
རྫོགས་པར་དུས་གཅིག་ལ་བསྐུར་ན། རྡོ་རྗེའི་སྤུན་དང༌། སློབ་དཔོན་གཅིག་ལ་རྒྱུད་དང་
མན་ངག་དུས་གཅིག་ལ་ཉན་ན་ཉེ་བའི་སྤྱན་དང༌། བསྟན་པ་ལ་ཞུགས་པ་ཀུན་མཛེས་པའི་
སྤུན་ཏེ། རྡོ་རྗེ་སྤུན་ལ་བརྙས་པར་མི་བྱ་སྟེ། དེ་ས་ལ་གནས་པའི་བྱང་ཆུབ་སེམས་དཔའི་
འདུ་ཤེས་བསྐྱེད་པར་བྱའོ། །དེ་ལྟར་བྱས་ན་ཕན་ཚུན་གཅིག་གི་ལམ་གཅིག་གིས་འཁྱམ་དུ་
མི་སྟེར་བར་སྐྱེ་གནས་ཐམས་ཅད་དུ་ལམ་གྱི་གྲོགས་བྱེད་པའོ། །གསང་དབང་རྩ་རླུང་དང་
འབྲེལ་བས། བསྲུང་བར་བྱ་བའི་དམ་ཚིག་ནི། གསང་དབང་ཆགས་ལམ་དུ་བསྐུར་ན་རྡོ་
རྗེ་ཕག་མོ་ལས་ཀྱི་ཕྱག་རྒྱའི་ངོ་བོ་ཡིན། གྲོལ་ལམ་དུ་བསྐུར་ན་རྡོ་རྗེ་ཕག་མོ་བྱིན་རླབས་
སྟེར་མཁན་ཡིན་པས། དེའི་འཁོར་སྒོ་མཚམས་མ་བརྒྱད་ཡིན་ཏེ། མགོ་བརྙན་ཅན་ལ་མ་
གུས་པ་སྤང་བའི་དོན་དུ། མོར་སོང་ན། བ་གླང་མོ་དང༌། ཁྱི་མོ་ཕག་མོ་ཡན་ལ་མི་སྨྲ་



རྡོ་རྗེ་ཐེག་པའི་ལམ་གྱི་མཚན་ཉིད།
ས
ཞིང་མི་རྡེག་པ་དང༌། བུད་མེད་ཀྱི་བྷ་ག་ནས་ཕྱུང་སྟེ་མཚང་མི་འབྲུ་བ་དང་། གསང་དབང་
ཆགས་ལམ་ནས་བསྐུར་ན་ཀུན་རྫོབ་བྱང་ཆུབ་སེམས་ཀྱི་ཐིག་ལེ་དབང་རྫས་ཡིན་ལ།
གྲོལ་ལམ་ནས་བསྐུར་ན་ཐིག་ལེ་ལ་བརྟེན་ནས་བདེ་བ་སྐྱེ་ལ། བདེ་བ་ལ་བརྟེན་ནས་
སེམས་ཟིན་ནས་མི་རྟོག་པ་ཉིད་སྐྱེ་བས། ཐིག་ལེ་དུས་མ་ཡིན་པར་མི་གཏང་ངོ༌། །ཤེས་
རབ་ཡེ་ཤེས་དབང་དགའ་བ་བཞི་དང་འབྲེལ་བས། བསྲུང་བར་བྱ་བའི་དམ་ཚིག་གཉིས་ནི།
དེ་ཆགས་ལམ་ལ་བསྐུར་ན་རིགས་ལྔའི་མཁའ་འགྲོ་མ། ལས་ཀྱི་ཕྱག་རྒྱའི་ངོ་བོ་ཡིན་ལ།
གྲོལ་ལམ་ལ་བསྐུར་ན་དེ་བྱིན་རླབས་སྟེར་མཁན་ཡིན་པས། མཁའ་འགྲོ་མ་ཟླ་བ་ཡར་ངོ༌
མར་ངོ་ལ་རྟག་ཏུ་མཆོད་པ་དང་། གཉིས་པ་ཤེས་རབ་ཡེ་ཤེས་ཀྱི་དབང་གྲོལ་ལམ་ལ་
བསྐུར་བས། ཕྱི་སྣོད་ཀྱི་འཇིག་རྟེན་གཞལ་ཡས་ཁང་དང་། ནང་བཅུད་ཀྱི་སེམས་ཅན་ལྷ་
དང་ལྷ་མོའི་རང་བཞིན་ཡིན་པས་སེམས་ཅན་ཐམས་ཅད་ལ་ཞེ་སྡང་མི་བསྐྱེད་པའོ། །བཞི་
པ་ཚིག་དབང་རིན་པོ་ཆེ་སྟོང་པ་ཉིད་དང་འབྲེལ་བས། བསྲུང་བར་བྱ་བའི་དམ་ཚིག་གཅིག་
ནི། དངོས་པོའི་གཤིས་ཀ་ཐམས་ཅད་སྟོང་ཉིད་ཡིན་པས་སྟོང་པ་ཉིད་ལ་མ་གུས་པ་སྤང་
ངོ༌། །དྲུག་པ་ལྟུང་བ་བཤགས་པར་བྱ་ཐབས་ནི། བསྐྱེད་པའི་རིམ་པ་མ་བསྒོམས་ཤིང་
གཡོན་པ་ཀུན་ཏུ་སྤྱོད་པ་མ་བྱས་ན་ནི། འཇིག་རྟེན་གྱི་མཁའ་འགྲོ་མ་རྣམས་ལ་མཆོད་པ་
བྱ། གཏོར་མ་འབུལ་ལ་བཤགས་པ་དང༌། རྡོ་རྗེ་སློབ་དཔོན་དང་དམ་ཚིག་ཉམས་ན་དེ་
ཉིད་ཡོད་ན་སྡོས་དབང་སྐུར་ཞུ། མེད་ན་འགྱོད་པ་ཆེན་པོ་བསྐྱེད་དེ། རྡུལ་མཚོན་གྱི་
དཀྱིལ་འཁོར་ཞིག་བཏབ་ལ་དབུས་ཀྱི་གཙོ་བོ་ལས་དབང་བཞི་རྫོགས་པར་བླང་ངོ༌། །རྡོ་རྗེ་
སྤུན་དང་དམ་ཚིག་ཉམས་ན་འགྱོད་པ་ཆེན་པོ་བསྐྱེད་ལ། དེ་ཉིད་ལ་ཚོགས་ཀྱི་འཁོར་ལོ་



ཙན་དྷ་མ་ཎི་རཏྟ་ཛྭ་ལ་མ་ལེ།
ས་ས ་ས་
འབུལ་བའི་མཐོལ་བཤགས་བྱ། མེད་ན་ཡང་རྣལ་འབྱོར་པ་ཆོས་དང་མཐུན་པ་ལ་ཚོགས་
ཀྱི་འཁོར་ལོ་འབུལ་ལ་བཤགས་པ་བྱ། གསང་དབང་གི་དམ་ཚིག་གསུམ་ཉམས་ན་
བཤགས་པར་བྱ་བའི་ཐབས་ནི་བུད་མེད་ལ་སྨྲས་ན་འཇིག་རྟེན་ལས་འདས་པའི་མཁའ་འགྲོ་
མ་ལ་གཏོར་མ་འབུལ་བའམ་དཔའ་བོའི་སྟོན་མོ་བྱའོ། །བྱང་ཆུབ་སེམས་ཀྱི་ཐིག་ལེ་
ཉམས་ན་ལུས་བསམ་གཏན་ལྔའི་སྦྱོར་བ་བྱས། གསང་བ་རྡོ་རྗེའི་རྐེད་པར་ཐིག་ལེ་དཀར་
ལ་འཚེར་བ། སྣུམ་ལ་གྲིལ་བ། ཉུངས་ཀར་ཙམ་པ། བསིལ་བ། རེག་བྱ་བདེ་བ་དེ་
གཡོན་དུ་དྲག་ཏུ་འཁོར་བ་ལ་ཤེས་པ་གཏད་དེ། སྟེང་རླུང་དང་འོག་རླུང་དྲག་ཏུ་ལྟེམས་
ལ། ཐུན་ཅིག་བསྒོམས་ཏེ། ཤ་ལྔ་དང་བདུད་རྩི་ལྔ་ཟོས་པ་དང་བཤགས་པར་འགྱུར་རོ།།
ཤེས་རབ་ཡེ་ཤེས་ཀྱི་བསྲུང་བར་བྱ་བའི་དམ་ཚིག་གསུམ་ཉམས་ན། བཤགས་པར་བྱ་བའི་
ཐབས་ནི། རིགས་ལྔའི་མཁའ་འགྲོ་རྣམས་ལ་མཆོད་པ་མ་བྱས་ན། སྤྱི་གཙུག་ཚངས་པའི་
བུ་གར་བདེ་མཆོག་འཁོར་ལོ་སྐུ་མདོག་དཀར་པོ་ཞལ་གཅིག་ཕྱག་གཉིས་པ། གཡས་རྡོ་རྗེ་
གཡོན་དྲིལ་བུ་བཟུང་བ། ཞབས་གཡས་བརྐྱང་བ་གཡོན་བསྐུམ་པ། ཟླ་བའི་དཀྱིལ་
འཁོར་གྱི་གདན་ལ་བཞུགས་པ། རུས་པའི་རྒྱན་དྲུག་གིས་བརྒྱན་པ་ཐེ་བོང་ཙམ་ཞིག་
བསམ་ལ། ལྟེ་བ་གཏུམ་མོ་ཡེ་ཤེས་ཀྱི་མེ་འབར་བས་སྙིང་ཁར་ཐུག །མགྲིན་པར་ཐུག།
སྤྱི་གཙུག་ཚངས་པའི་བུ་གར་བྱུང་སྟེ། བདེ་མཆོག་གི་ཞབས་གཡོན་པའི་ཐེ་བོང་ལས་ཡེ་
ཤེས་ཀྱི་བདུད་རྩི་བབས་པས། ཚངས་པའི་བུ་ག་ནས་མར་དཀར་མེ་རེ་རེ་ལུས་གང་བར་
བསམ་པ་དང་། ཧེ་རུ་ཀའི་ཡི་གེ་བརྒྱ་པ་བརྒྱ་རྩ་བརྒྱད་བཟླས་པས་བཤགས་པར་འགྱུར་
རོ། །སེམས་ཅན་ཐམས་ཅད་ཡི་དམ་གྱི་ལྷ་ཡིན་པས་དེ་ལ་ཞེ་སྡང་སྐྱེ་ན་རླུང་དང་བསྲེས་
99



རྡོ་རྗེ་ཐེག་པའི་ལམ་གྱི་མཚན་ཉིད།
པའི་ཚད་མེད་པ་བཞི་བསྒོམ་པར་བྱ་སྟེ། སེམས་ཅན་ཐམས་ཅད་སྡུག་བསྔལ་བ་དང་སྡུག་
བསྔལ་གྱི་རྒྱུ་ལ་གནས་པས། བདེ་བ་དང་ལྡན་པར་བྱའོ་སྙམ་པའི་བྱམས་པ་དང༌། སྡུག་
བསྔལ་དང་འབྲལ་བར་འདོད་པའི་སྙིང་རྗེ་དང༌། ཧེ་རུ་ཀའི་བདེ་བ་དང་ལྡན་པར་འདོད་
པའི་དགའ་བ་དང༌། དགྲ་མེད་པར་དེ་དག་ཐམས་ཅད་ཡི་དམ་གྱི་ལྷ་ཡིན་པར་འདོད་པའི་
བཏང་སྙོམས་སོ། །དབང་བཞི་པའི་དམ་ཚིག་ཉམས་ན་བཤགས་པ་བྱ་ཐབས་ནི། སྟོང་པ་
ཉིད་ལ་མ་གུས་ན་ཆོས་ཐམས་ཅད་རྣམ་པར་ཐར་པའི་སྒོ་བཞིས་སྟོང་པའི་སྟོང་པ་ཉིད་
བསྒོམ་པར་བྱ་སྟེ། སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པ་དང་།
མངོན་པར་འདུ་བྱེད་པ་མེད་པའི་སྟོང་པ་ཉིད་དོ། །དཔལ་འཁོར་ལོ་སྡོམ་པའི་རྒྱུད་ནས།
འདི་ལྟར་ཉམས་སུ་ལེན་པའི་རྟེན་གྱི་གང་ཟག་དེ། ཀུན་ཏུ་བཟང་པོའི་སྤྱོད་པ། སྤྱོད་པ་
ཐམས་ཅད་ཀྱི་ཡང་རབ་ཏུ་མཐར་ཐུག་ཡིན་གསུང་ངོ༌། །དེ་ལྟར་དབང་དང་དམ་ཚིག་དང་
ལྡན་པ་དེས། བསྐྱེད་རྫོགས་རྣམ་པ་གཉིས་ཉམས་སུ་བླང་བར་བྱ་སྟེ། བསྐྱེད་པའི་རིམ་པ་
ནི་ཀུན་བཏགས་མ་ཡིན་པ་ལ་ཡིན་པར་སྒོམ་པ་མིན། གདོད་མ་ནས་སངས་རྒྱས་ཡོངས་
གྲུབ་ཡིན། དེ་ལྟར་ཡང་བཅོམ་ལྡན་འདས་ཀྱིས། མདོར་ན་ཕུང་པོ་ལྔ་རྣམས་ནི། །སངས་
རྒྱས་ལྔར་ནི་རྣམ་པར་གྲགས། །རྡོ་རྗེ་སྐྱེ་མཆེད་ཐམས་ཅད་ནི། །བྱང་ཆུབ་སེམས་དཔའི་
དཀྱིལ་འཁོར་ཉིད། །ས་ཆུ་སྤྱན་དང་མ་མ་ཀི །མེ་རླུང་གཉིས་སྒྲོལ་ཅིག་མ་གོས་དཀར་མོ།།
རིགས་བརྒྱ་རིགས་ལྔ་རིགས་གསུམ་དང་། །གསང་ཆེན་རིགས་གཅིག་གང་བཤད་པ།།
ཐུབ་པ་རྒྱལ་བས་ལེགས་བསྔགས་པའི། །དབེན་པའི་དགོན་པ་ཡིད་འོང་བར། །ཐེག་པ་
ཆེན་པོ་གསང་སྔགས་བསྒོམ། །ཐ་མལ་ལུས་ངག་རྗེས་འབྲངས་ནས། །ང་མི་ཁོམ་ཞེས་
100



ཙིན་དྷ་མ་ཎི་རཏྟ་ཛྭ་ལ་མ་ལེ།
མི་གསུང་བར། །དུས་གསུམ་སངས་རྒྱས་ཐམས་ཅད་ཀྱི། །སྐུ་གསུང་ཐུགས་ཉིད་གཅིག་
གྱུར་པ། །ཡི་དམ་ལྷ་དང་མི་འབྲལ་ཞུ། །ཞེས་སོ། །དེ་ལྟར་རང་གི་ཕུང་པོ་ཁམས་དང་སྐྱེ་
མཆེད་ཡི་དམ་ལྷའི་སྐུ་གསུང་ཐུགས་སུ་ཤེས་པ་དེས་གསང་སྔགས་རྫོགས་རིམ་ཉམས་སུ་
བླང་བར་བྱ་སྟེ། དེ་ཡང་ཆོས་རྗེས། གདམས་ངག་བེའུ་བུམ་མི་ངན་ཡང་། །རྡོ་རྗེ་འཆང་
གིས་ལུང་བསྟན་ཞིང་། །མཆོག་དང་ཐུན་མོང་དངོས་གྲུབ་བརྙེས། །གླིང་མཆོག་ལྷོ་ཡི་
འཛམ་གླིང་འདིར། །ཉི་ཟླ་ལྟར་གྲགས་རྗེ་བཙུན་པ། །དཔལ་ལྡན་ནཱ་རོ་པཎ་ཆེན་གྱི།།
ཆོས་དྲུག་ཆོས་བཞིར་རྣམ་གྲགས་པ། །གྲུབ་ཐོབ་བརྒྱུད་པ་མ་ཆད་ཅིང་། །མོས་གུས་རྒྱུན་
ཆད་མེད་པ་ཡིན། །ཉམས་རྟོགས་བརྒྱུད་པ་མ་ཆད་པས། །བྱིན་རླབས་རྒྱུན་ཆད་མེད་པ་
དང༌། ཐོས་པས་སྡིག་པ་ཟད་པར་བྱེད། །མཉན་པས་མཁའ་འགྲོའི་ཚོགས་རྣམས་འདུ།།
མཆོག་དང་ཐུན་མོང་དངོས་གྲུབ་རྣམས། །ཉམས་སུ་བླངས་པས་བྱུང་བ་ཡི། །རྙེད་དཀའི་
གདམས་ངག་རིན་པོ་ཆེ། །ཅིས་ཀྱང་ཉམས་སུ་བླང་བར་ཞུ། །ཞེས་སོ། །དེ་ལྟར་ཉམས་
སུ་མ་བླང་ན། །གསུམ་པ་དེ་ཡི་ཉེས་དམིགས་ནི། །གསང་སྔགས་ཞེས་པ་ཚིག་རྐང་
བདུན་ནོ། །དེ་ལ་གསང་སྔགས་སེང་གེའི་འོ་མ་ཡིས། ཞེས་པས། དཔེར་ན་སེང་གེའི་འོ་
མ་ནི་གསེར་སྣོད་དང་དངུལ་སྣོད་མ་གཏོགས་པ་སྣོད་ངན་གཞན་གྱིས་མི་ཐུབ་སྟེ། སྣོད་
ཀྱང་ཆག་ལ་འོ་མ་འབོ་བ་ཡིན། དེ་དང་འདྲ་བར་རང་གི་ལུས་ཐ་མལ་དུ་བཟུང་ནས་
གསང་སྔགས་ཉམས་སུ་བླང་ན། སེངྒེའི་འོ་མ་ལྟ་བུའི་གསང་སྔགས་ཀྱིས་ཐ་མལ་
གྱི་ལུས་འཇིག་པས། དཔེར་ན་དུག་ཆེན་པོ་ཁོང་དུ་ཚུད་ནས་འཕེལ་བ་ལྟ་བུའམ།
101



རྡོ་རྗེ་ཐེག་པའི་ལམ་གྱི་མཚན་ཉིད།
ཐ་མལ་གྱི་ལུས་ཉོན་མོངས་པའི་དུག་གི་སྣོད་འདི་གསང་སྔགས་ཀྱི་བདུད་རྩིས་
བཅག་པས་འཇིག་པ་ནི་སྣོད་ངན་པས་མ་ཐུབ་པ་ཡིན། ཐ་མལ་གྱི་ལུས་ངག་ཡིད་
གསུམ་དུ་བཟུང་བས། གསང་སྔགས་ཀྱི་དམ་ཚིག་ཉམས་པས་དེའི་སྔ་ལྟས་སུ།
ཚེ་འདིར་ཡང་ཡིད་དུ་མི་འོང་བ་སྣ་ཚོགས་འབྱུང་ཞིང༌། གདོན་དང༌།
རིམས་དང་། དུག་ལ་སོགས་པ་རྣམས་ཀྱིས་བསད་ནས་ཕྱི་མ་རྡོ་རྗེ་དམྱལ་
བར་འགྲོ་ཞེས་སོ། །
བཞི་པ་རྒྱུ་འབྲས་དགག་དུ་མེད་པ་ནི། དེའི་རྒྱུ་སྔོན་དུ་སོང་བའི་འབྲས་བུ་
ལ། སངས་རྒྱས་མཐུ་ཡང་རྡུགས་པས་འཇིགས་ཞེས་པས་འདི་ལ་བླ་མ་རིན་
པོ་ཆེའི་ཞལ་ནས་རྒྱུ་ངེས་པ་ལས་འབྲས་བུ་ངེས་པ། མ་ངེས་པ་ལས་འབྲས་བུ་མ་ངེས་པ།
རྒྱུ་འདྲེས་མ་ལས་འབྲས་བུ་འདྲེས་མ་འབྱུང་ཞིང་ལས་གང་བྱས་པ་བྱེད་པ་པོ་ལ་སྨིན་ཅིང་
ཆུད་མི་ཟ་བ་གཤིས་ཀྱི་དགེ་བ་དང་མི་དགེ་བའི་རགས་པ་རྟོགས་པའི་དུས་སུ་ཕྲ་བའི་རྟེན་
འབྲེལ་མངོན་དུ་འགྱུར་བས། དགེ་མི་དགེའི་བསམ་པ་སྐད་ཅིག་མ་རེ་རེ་ལ། དེའི་འབྲས་
བུ་སྐད་ཅིག་ལ་འབྱུང་བས། རྒྱུ་འབྲས་རྟེན་འབྲེལ་གྱི་ཟབ་པ་རྟོགས་པ་ཡིན་ཏེ། བཅོམ་
ལྡན་འདས་ཀྱིས་ཟག་པ་མེད་པའི་ཆོས་རྣམས་བརྟེན་ནས་སྐྱེ་བ་ཡིན་གྱི། ཆོས་གང་ཡང་
རྒྱུ་མེད་པར་མི་སྐྱེ། བརྟེན་ནས་སྐྱེས་པའི་ཆོས་གང་ཡིན་པ་དེ་མ་སྐྱེས་པ་ཡིན་ཏེ། དངོས་
པོ་མེད་པ་དང་བྱང་ཆུབ་ཀྱི་བར་དུ་ཆུད་མི་ཟའོ་ཞེས་གསུངས་པས། འཁོར་བ་རང་རྒྱུ་
102



ཙིན་དྷ་མ་ཎི་རཏྣ་ཛཱ་ལ་མ་ལེ།
འབྲས་ལ་དགོངས་ནས་བསད་ནས་རྡོ་རྗེ་དམྱལ་བར་འགྲོ་ཞེས་སོ། །ལམ་ཚོགས་སྦྱོར་
གཉིས་སུ་རང་རྒྱུད་དུ་འོང༌། ས་དང་པོ་ནས་བདུན་གྱི་བར་དུ་སྒྱུ་མ་ལྟ་བུའི་རྒྱུ་འབྲས་
འབྱུང་། དག་པའི་ས་གསུམ་ཡན་ཆད་དུ་ནམ་མཁའ་ལྟ་བུའི་རྒྱུ་འབྲས་ལ་ལོངས་སྤྱོད་པ་
ལགས། མདོར་ན་ལས་དགེ་སྡིག་གང་ཡིན་པ་ཅི་ཙམ་བྱས་པ་དེ་ལ། དུས་གསུམ་གྱི་
སངས་རྒྱས་རྣམས་ཀྱིས་ཕྱོགས་གཅིག་ཏུ་བཀའ་བགྲོས་ནས། དགེ་སྡིག་གི་འབྲས་བུ་མི་
འབྱུང་བར་གྱུར་ཅིག་གསུངས་ཀྱང་། གང་བྱས་པའི་འབྲས་བུ་སངས་རྒྱས་ཀྱིས་ཀྱང་མི་
ཁེགས་པ་ཡིན་པས། མཐུ་ཡང་རྡུགས་པས་ཅེས་སོ། །ལུས་ངག་ཡིད་གསུམ་ཐ་མལ་དུ་
མ་ཤོར་ན་གསང་སྔགས་ཀྱི་དམ་ཚིག་ཡིན་ཏེ། དེ་ལྟར་ཡང་། ཐ་མལ་ལུས་ངག་ཡིད་
གསུམ་དུ། །སྐད་ཅིག་ཙམ་ཡང་མ་ཤོར་ལ། །རིག་པ་འཛིན་པའི་སྡོམ་པ་ཡིན། །ཞེས་
སོ། །དམ་ཚིག་ཉམས་ན་དེའི་རྣམ་སྨིན་སངས་རྒྱས་ཀྱིས་ཀྱང་མི་ཟློག་པས་འཇིགས་སོ།།
གསུམ་པ་མཇུག་སྡུད་ནི། །རྒྱུ་མཚན་དེའི་ཕྱིར་ན་རྣལ་འབྱོར་པས། གསང་
སྔགས་ཀྱི་དམ་ཚིག་དང༌། སོ་སོ་ཐར་པའི་སྡོམ་པ་དང༌། བྱང་ཆུབ་སེམས་དཔའི་
བསླབ་བྱ་བྱང་ཆུབ་ཀྱི་སེམས་སྲོག་བཞིན་བསྲུང་ངོ༌། །དེའི་རང་གཟུགས་ལ་སངས་
རྒྱས་ཟེར་བ་ཡིན་ཏེ། བྱང་ཆུབ་སེམས་ཀྱི་རང་བཞིན་སྐུ། །དཔལ་ལྡན་རྡོ་རྗེ་འཆང་ལ་
འདུད། །ཅེས་སོ། །དེ་རྒྱུ་མེད་པ་ལས་བྱུང་བ་མ་ཡིན་པས། དུས་གསུམ་རྒྱལ་བའི་
གཞུང་ལམ་དེ། །བྱང་ཆུབ་སེམས་སུ་ཁོ་ཐག་ཆོད། །རྒྱུ་ལས་འབྲས་བུ་ངེས་པའི་ཕྱིར།།
གཞན་ཏུ་བཙལ་ས་མེད་པར་གོ །བསམ་པའི་རང་གཟུགས་བློ་ཐག་ཆོད། །ཅེས་གསུངས་
103



རྡོ་རྗེ་ཐེག་པའི་ལམ་གྱི་མཚན་ཉིད།
པས་ངེས་སོ་གསུང་། དེས་ལམ་རྡོ་རྗེ་ཐེག་པའི་བགྲོད་ལུགས་བསྟན་པའོ། །ད་གསུམ་
པས་གདམས་པ་མཆོག་ཏུ་གྱུར་པ་སྟོན། དེ་ལ་གཉིས་ལས་དེའི་སྔོན་འགྲོ་དང་གདམས་པ་
མཆོག་ཏུ་གྱུར་པ་དངོས་སོ། །དང་པོ་ནི་ཆོས་རྗེས། བསླབ་ཁོག་ཆེན་པོ་ལས། བུ་འཇིག་
རྟེན་གྱི་བྱ་བ་གཏོང་བར་ཞུ། དེ་ལ་བཞི། འཇིག་རྟེན་ནི་གང་། བྱ་བ་ནི་གང་། གཏོང་
ལུགས་ནི་གང༌། བཏང་བའི་ཕན་ཡོན་ནི་གང་ཡིན་སྙམ་ན། བཅོམ་ལྡན་འདས་ཀྱིས།
འཇིག་རྟེན་སྣ་ཚོགས་ལས་ལས་བྱུང་། ཞེས་གསུངས་པས། ད་ལྟར་གྱི་རང་གི་བསམ་པ་
འདི་ལས་ཉོན་མོངས་པ་སྐྱེས། དེའི་རྗེས་སུ་འབྲངས་པས་ལས་བྱས། ལས་དེའི་འབྲས་བུ་
འཁོར་བ་དང་ངན་སོང་ཡིན་པས། ངན་སོང་དུ་སྨིན་པ་འདི་ནི་འཁོར་བ་འཇིག་རྟེན་ཞེས་
བྱའོ། །བྱ་བ་གང་ཞེ་ན། རྒྱུ་ལས་དང་ཉོན་མོངས་པས་འབྲས་བུ་སྡུག་བསྔལ་གྱི་ཕུང་པོ་
ཆེན་པོ་དངོས་སམ་བརྒྱུད་པས་བསྐྱེད་པར་བྱས་པའི་བྱ་བ་དང་བྱེད་པ་ལ་འཇིག་རྟེན་གྱི་བྱ་
བ་ཞེས་བྱའོ། །དེ་ལ་འཇིག་རྟེན་གྱི་བྱ་བ་གཏོང་ལུགས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་
གསུངས་པ་ཐམས་ཅད་འདི་རྣམས་ཡིན་ཏེ། སེམས་སུ་མི་བཏུབ། བྱ་བ་གཏོང་བ་ལ་ཡང་
མི་དོགས། གངས་ཁྲོད་དང་རི་ཁྲོད་འགྲིམ་དགོས། དཀའ་ཐུབ་དང་སྡུག་བསྔལ་བྱེད་
དགོས་སྙམ་ན། དེ་གོང་མ་རྣམས་ཀྱིས་ཕྱི་རོལ་མུ་སྟེགས་བྱེད་རྣམས་ཀྱི་བརྟུལ་ཞུགས་སུ་
གསུངས་ཏེ། བཅོམ་ལྡན་འདས་ཀྱིས་འཁོར་བ་དང་མྱ་ངན་འདས་པས་བསྡུས་པའི་ཆོས་
ཐམས་ཅད་རང་གི་སེམས་ཞེས་གསུངས་པ་དང་། རང་གི་སེམས་ནི་ཡོངས་སུ་འདུལ།།
འདི་ནི་སངས་རྒྱས་བསྟན་པ་ཡིན། །ཞེས་གསུངས་པ་དང༌། བྲམ་ཟེ་ཆེན་པོའི་དོན་དམ་
པའི་རིགས་པ་ལས་ཀྱང༌། ཕྱི་རོལ་གྱི་ཡུལ་བགྲོད་པས་གྲོལ་བ་དང་། ལུས་བརྡུངས་པས་
104



ཅིན་ངྷ་མ་ཎི་རཏྟ་ཛྭ་ལ་མ་ལེ།
གྲོལ་བ་དང་། བཟླས་བརྗོད་ཀྱིས་གྲོལ་བ་གཏན་མི་སྲིད་པར་ལུང་དང་རིགས་པས་གཏན་
ལ་ཕབ་པ་དང་། བླ་མ་རིན་པོ་ཆེའི་ཞལ་སྔ་ནས་ཀྱང་། ལུས་ངག་གི་དཀའ་ཐུབ་འབའ་
ཞིག་སྟོན་པར་བྱེད་པ་ཕྱི་རོལ་མུ་སྟེགས་བྱེད། སེམས་འདུལ་བ་ནང་པ་སངས་རྒྱས་པ་
ཡིན་གསུངས། ཉོན་མོངས་པ་རང་གི་བསམ་པར་འདུག །དེ་རྒྱུ་འབྲས་འཇིག་རྟེན་པ་
ཡིན་མོད། ཉོན་མོངས་པ་དེ་ཉིད་ངོ་ཤེས་ན། དེ་རྟོགས་པའི་ཤེས་རབ་ཟེར། ཤེས་རབ་
སྐྱེས་པས་གྲོལ་བ་གོང་མ་རྣམས་ཀྱི་བཞེད་པ་ལགས་པས། འཁོར་འདས་ལག་པའི་ལྟོ་
རྒྱབ་ཡིན། །སེམས་འཇིག་རྟེན་པ་ཡི་བྱ་བ་གཏང༌། །གོ་བ་ཙམ་གྱིས་བྱར་མེད་ཡིན།།
འཁོར་འདས་ལག་པའི་ལྟོ་རྒྱབ་འདྲ། །གོང་མས་གསུངས་པ་འདི་རེ་མད། །འཇིག་རྟེན་
བྱ་བ་གཏང་ཐབས་སོ། །བྱ་བ་གཏང་བའི་ཡོན་ཏན་ནི། །ཐོག་མ་བར་དང་མཐར་དགེ་བ།།
འཇིག་རྟེན་འདི་ཡི་བདེ་སྐྱིད་དང༌། །ས་དང་ལམ་ལ་གནས་པ་ཡི། །བྱང་ཆུབ་སེམས་
དཔའི་བདེ་སྐྱིད་དང་། །མཐར་ཐུག་རྒྱལ་བའི་བདེ་སྐྱིད་རྣམས། །སེམས་འདུལ་སངས་
རྒྱས་བསྟན་པ་ལ། །ཉམས་སུ་བླངས་པའི་ལག་རྗེས་ལགས། །བྱ་བ་བཏང་བའི་འབྲས་བུ་
འོ། །རྩ་བ་ནས་ཚིག་རྐང་དགུ། མཐུན་རྐྱེན་འཛོམ་ཞིང་འགལ་རྐྱེན་སྤངས།།
ཕུན་སུམ་ཚོགས་པའི་ས་ཕྱོགས་དེར། ཁེ་གྲགས་སྤངས་པའི་སྤྱིལ་པོ་
དབུབ། །ཀུན་ལ་སྙོམས་པའི་ཞལ་ཞལ་བྱ། །ཆགས་པ་སྤངས་པའི་ཐབ་
ཁ་དེར། །ཞེ་སྡང་གདུག་པའི་མེ་ལ་གཟབ། །གཏི་མུག་སྤངས་པའི་
མལ་ས་དེར། །བྱམས་པ་ཆེན་པོའི་འབོལ་སྟན་བཏིང་། །བསམ་གཏན་
105



བྱང་ཆུབ་སེམས།
ཡན་ལག་དགུས་གནས་ནས། །ཞེས་པས། དེ་ལ་རྗེ་ཕག་མོ་གྲུ་པས། རྐང་པ་རྡོ་
རྗེ་དཀྱིལ་ཀྲུང་གིས་ཐུར་སེལ་གྱི་རླུང་དབང་དུ་བྱེད། རྒལ་ཚིགས་གསེར་གྱི་དོང་ཚེ་
བརྩེགས་པ་བཞིན་དུ་བསྲང་བས། རླུང་དབུ་མའི་ནང་དུ་ཟིན། ལག་པ་མཉམ་བཞག་གི་
ཕྱག་རྒྱ་བྱས་པས། ཆུ་རླུང་དབུ་མའི་ནང་དུ་ཟིན། མགྲིན་པ་ལྕགས་ཀྱུ་ལྟར་བཀུག་པས་མེ་
རླུང་དབུ་མའི་ནང་དུ་གནས། མིག་སྣ་རྩེར་ཕབ་པ་དང༌། ལྕེ་རྩེ་རྐན་ལ་སྦྱར་བ་གཉིས་
ཀྱིས་རླུང་དབུ་མའི་ནང་དུ་སྟོབས་སུ་འགྱུར། བསྐྱེད་རིམ་དང་རྫོགས་རིམ་གང་སྒོམ་ཡང་།
བདེ་གསལ་མི་རྟོག་གི་ཉམས་སྐྱེ། བླ་མ་རིན་པོ་ཆེའི་ཞལ་ནས། དཔུང་པ་རྒོད་གཤོག་
བཞིན་དུ་བརྐྱང་། །དགོས་པ་རླུང་ནད་ཆུ་བབ་ཡིན། །སོ་དང་མཆུ་ལ་བར་ཡོད་ཙམ་བྱ།།
དེས་ཐིག་ལེ་འཛིན་པ་ཡིན་གསུངས། །དེས་སྔོན་འགྲོའོ། །
གཉིས་པ་གདམས་པ་མཆོག་ཏུ་གྱུར་པ་དངོས་ལ་གསུམ། མདོར་བསྟན་པ་དང་།
རྒྱས་པར་བཤད་པ་དང་། མཇུག་སྡུད་བསྟན་པའོ། །དང་པོ་ནི་རྩ་བ་ནས། ཁྱེད་རྣལ་
འབྱོར་དབང་ཕྱུག་ཆེན་པོ་དེ། བྱང་ཆུབ་ཀྱི་སེམས་ལ་སོགས་པ་ཆོས་ལྔ་ལྡན་ལ།
མཉམ་པར་བཞག་པར་བཞེད་ལགས་ན་ཞེས་པའོ། །དེ་ལ་ཡང་ཉམས་མྱོང་དྲི་མ་
མེད་པ་ནས། བྱང་ཆུབ་ཀྱི་སེམས་བསྒོམ། ལུས་ཡི་དམ་གྱི་ལྷར་བསྒོམ། བླ་མ་དམ་པ་
བསྒོམ། མ་ཧཱ་མུ་དྲ་བསྒོམ། རྗེས་དགེ་བའི་རྩ་བ་བསྔོ་བར་བྱ་ཞེས་དེ་རྣམས་ལ་མཉམ་དུ་
གསུངས་པ་དེ་ལས། དེ་རེ་རེ་ལའང་ཉམས་སུ་མྱོང་བ་བག་ཙམ་སྐྱེས་པ་ལ་གོམས་སུ་
བཅུག་པས། དེ་ལྟའི་ནད་དང་གནོད་པ་མི་མཐུན་པའི་ཕྱོགས་རྣམས་དང་། ཐ་མལ་པའི་
106



ཙིན་དྷ་མ་ཎི་རཏྟ་ཛྭ་ལ་མ་ལེ།
ལུས་ངག་ཡིད་གསུམ་དང་། ཉོན་མོངས་པ་དང་། རྣམ་པར་རྟོག་པ་གེགས་དང་བར་ཆད་
དུ་གྱུར་པ་ཐམས་ཅད་ཉེ་བར་ཞི་བ་དང་། བོགས་དང་ཡོན་ཏན་གྱི་ཚོགས་ཇི་སྙེད་ཅིག་ཡོད་
པ་ཐམས་ཅད་གོང་ནས་གོང་དུ་འཕེལ་བར་གོ་གསུངས་སོ།། །།
རྒྱས་པར་བཤད་པ་ལ་གསུམ་ལས་སྦྱོར་བ་སེམས་བསྐྱེད། དངོས་གཞི་བསྐྱེད་
རྫོགས་གཉིས། རྗེས་བསྔོ་བ་དང་གསུམ་གྱི། དང་པོ་ནི་རྩ་བ་ནས་རྐང་པ་བདུན། དུས་
གསུམ་གྱི་རྒྱལ་བ་རྣམས་ཀྱི་གཞུང་ལམ་དང་གཤེགས་ཤུལ་མཆོག་ཏུ་གྱུར་པ་
བྱང་ཆུབ་ཀྱི་སེམས་ཡིན། ཚིག་གི་ཚོགས་ཀྱི་སྤྲོས་པས་མ་བསླད་པ་བྱང་ཆུབ་
སེམས་དགོས་དགུ་བྱུང་བས། རིན་པོ་ཆེ་ལྟ་བུའི་གདམས་ངག་མཆོག །དེ་
ཐོག་མར་དགེ་བ་དང༌། བར་དུ་དགེ་བ་དང་། ཐ་མར་དགེ་བ་དང༌། གྲུབ་
ཐོབ་གོང་མ་རྣམས་ཀྱིས་ཕྱག་ཏུ་ཞེས་པ་ནི། བདེ་ཆེན་བྱང་ཆུབ་ཀྱི་སེམས་
ཡིན་པས། འགྲོ་བ་སེམས་ཅན་ཐམས་ཅད་ཀྱི་དོན་དུ་བསྐྱེད་པར་བྱ་ཞེས་
སོ། །དེ་ཡང་འུར་དེད་ཀྱིས་ཞུས་པ་ལས། དང་པོ་ཁོ་ན་རྣལ་འབྱོར་པས།།
སྡང་བའི་དགྲ་དང་གནོད་པའི་བགེགས། །བར་གཅོད་བྱེད་པའི་འབྱུང་པོ་
ལ། །རྩ་བའི་མ་ཡི་འདུ་ཤེས་བསྐྱེད། །དྲིན་ཅན་ཨ་མར་ཡང་ཡང་
བསམ། །དེ་ལ་བྱམས་པའི་བརྩེ་གདུང་སྐྱེ། །བྱམས་པ་གཤའ་མ་སྐྱེས་
107



བྱང་ཆུབ་སེམས།
པ་དང༌། །སྙིང་རྗེ་བགྲང་བའི་མན་ངག་བྱ། །རྒྱུ་མཚན་ལྔ་ལ་གནད་དུ་
བསྣན། །ཞེས་པས། དེ་ལ་ཉམས་མྱོང་ནས་དང་པོ་ཁོ་ནར་བྱང་ཆུབ་ཀྱི་སེམས་མ་སྐྱེས་
པ་བསྐྱེད་པ་དང༌། སྐྱེས་པ་བརྟན་པ་དང་། བརྟན་པ་བོགས་དབྱུང་བ་རྣམ་གསུམ་ལས།
བྱང་ཆུབ་ཀྱི་སེམས་ཀྱི་རྒྱུ་བྱམས་པ་དང་སྙིང་རྗེ་མ་སྐྱེས་པ་བསྐྱེད་པར་བྱེད་པའི་ཚུལ་
ལུགས་ཤིན་ཏུ་མང་ཡང་། གསང་སྔགས་ཉམས་སུ་བླང་བའི་ཚུལ་བཞིན་དུ། ལུས་ཀྱི་
འཁྲུལ་འཁོར་ངག་གི་འཁྲུལ་འཁོར། སེམས་ཀྱི་འཁྲུལ་འཁོར་རྣམ་པ་གསུམ་ལ་བརྟེན་
ནས་ཉམས་སུ་བླང་ན་སྙིང་རྗེ་མྱུར་དུ་སྐྱེ་བ་ལ་ཚེགས་མི་འདུག །དེ་ཡང་དང་པོ་ཁོ་ནར་
ཤིན་ཏུ་དབེན་པའི་གནས་སུ་མཚམས་དམ་པར་བཅད་ནས། སྟན་བདེ་བའི་སྟེང་དུ་བསམ་
གཏན་གྱི་ཡན་ལག་ཅི་བདེར་གནས་པར་བྱས་ནས། བདག་ཉིད་ལ་སྡང་བར་བྱེད་པའི་དགྲ།
གནོད་པར་བྱེད་པའི་བགེགས། ཐར་པ་དང་ཐམས་ཅད་མཁྱེན་པའི་བར་དུ་གཅོད་པར་བྱེད་
པའི་མ་རྒན་རྣམས་ལ་བདེ་བ་དང་ལྡན་པར་བྱ་སྙམ་པའི་བྱམས་པ་བསྒོམ། སྡུག་བསྔལ་
དང་བྲལ་བར་བྱ་སྙམ་པའི་ཚད་མེད་པའི་སྙིང་རྗེ་ཆེན་པོ་བསྐྱེད་ཅིང་སྙིང་རྗེ་བགྲང་བའི་མན་
ངག་བྱ། ཞེས་པས། གདུང་བའི་ཤུགས་བཅད་དུ་མེད་པའི་སྟོབས་ཀྱིས། ལུས་ཀྱི་འཁྲུལ་
འཁོར་སྨིན་ཕྲག་བསྡུས་ནས་མཆི་མ་བླུག་པའི་ཚུལ་དུ་བྱ། ངག་གི་འཁྲུལ་འཁོར་བདག་
ལ་གནོད་པར་བྱེད་པ་འདི་སྙིང་རེ་རྗེ། བདག་ལ་གནོད་པར་བྱེད་པ་འདི་སྙིང་རེ་རྗེ་ཞེས་
འཕྲེང་བ་ལ་གྲངས་སུ་གཟུང་ཞིང༌། རྒྱུན་ཆད་མེད་པར་སྔགས་སུ་ཤེས་པ་ལ་འདྲེས་པར་
བྱས་ནས་ཕྲི་ལི་ལི་བགྲང་། བརྒྱ་རྩ་བརྒྱད་ཙམ་སོང་བ་དང་། ཡིད་ཀྱི་འཁྲུལ་འཁོར་ནི།
108



ཙིན་དྷ་མ་ཎི་རཏྣ་ཛྭ་ལ་མ་ལེ།
གོང་གི་སྙིང་རྗེའི་ཤུགས་དེ་རྒྱུན་མ་ཆད་པར་བྱས་ལ། རྒྱུ་མཚན་ལྔ་ལ་གནད་དུ་བསྣུན་
ཅེས་པས། བདག་ལ་གནོད་པར་བྱེད་པ་འདི། ཞེས་སྙིང་རྗེ་ན། རྒྱུ་མཚན་འདི་རྣམས་
ཀྱིས་སྙིང་རྗེ་སྟེ། ཚེ་ཐོག་མ་མེད་པ་ནས་ཨ་མ་ཡིན་པ་དང་། ཨ་མ་འདི་ལས་ངན་པའི་
དབང་དུ་སོང་ནས་ཤེས་པ་ལ་རང་དབང་མ་ཐོབ། སྨོས་པ་དང་འདྲ་བས་སྤྱིར་སེམས་ཅན་
ཐམས་ཅད་ལ་མི་བྱ་དབང་མེད། སྒོས་རང་ཉིད་ལ་གནོད་པ་མི་བྱ་དབང་མེད་པ་དང་། ཨ་
མ་འདིས་རང་གཞན་ལ་གནོད་པ་བྱས་པའི་རྒྱུས་འབྲས་བུ་སེམས་ཅན་དམྱལ་བར་འགྲོ་བ་
དང༌། དེའི་སྡུག་བསྔལ་དྲན་པར་བྱ་བ་དང་། དམྱལ་བར་ལན་གཅིག་སྐྱེས་པས་མི་ཆོག་
སྟེ། འཁོར་བ་མཐའ་དག་ཏུ་འཁྱམས་པའི་སྡུག་བསྔལ་དྲན་པར་བྱ་བ་དང༌། ཨ་མ་སྡུག་
བསྔལ་དེ་ལྟ་བུས་མནར་བ་ལ། སྐྱབས་དང་རེ་ས་བུ་རང་ཉིད་མ་གཏོགས་པ་གཞན་མེད་པ་
དེ་རྣམས་རིམ་པ་ཡིན་མིན་དུ་ཤེས་པ་ལ་གང་གནོད་པ། རྒྱུ་མཚན་ཞིབ་བར་བསམས་པས།
སྔ་མའི་སྙིང་རྗེ་ལ་ཤིན་ཏུ་སྙིང་རྗེ་བའི་བོགས་ཐོན་ནས་ཡོང་། དེའི་རྒྱུན་ཡང་སྔ་མ་བཞིན་
བགྲང་། ཡང་རྒྱུ་མཚན་དྲན་པར་བྱ། དེ་ལྟར་རྒྱུ་མཚན་དྲན་པར་བྱ་བ་དང༌། སྙིང་རྗེ་
བགྲང་བ་རྣམ་པ་གཉིས་ལ། མ་ཡེངས་པར་ཕྲུ་ལི་ལི་ཉམས་སུ་བླངས་པས། ཤེས་པ་ལ་
རང་དབང་མེད་པའི་སྙིང་རྗེ་ཆེན་པོ་སྐྱེ་སྟེ། ངུ་སྙིང་འདོད་པ་དང་། མཆི་མ་འཆོར་བ་དང་།
ལུས་ཀྱི་ཚུགས་མི་ཐུབ་པ་རྣམས་འབྱུང་སྟེ། འདི་ནི་ཡིད་ཀྱི་འཁྲུལ་འཁོར་ཞེས་བྱའོ། །དེ་
ལྟར་འཁྲུལ་འཁོར་གསུམ་གྱིས་བསྐྱེད་པའི་འབྲས་བུ། གནོད་པར་བྱེད་པ་ལ་ཚད་མེད་པའི་
སྙིང་རྗེ་ཆེན་པོ་རང་དབང་མེད་པར་སྐྱེས་པ་དེ་ཉིད་རྒྱུན་ཆད་མེད་པར་བསྐྱང་བར་བྱ་སྟེ།
དགྲ་དང་བགེགས་ལ་ཞེ་སྡང་བ་དང་། གནོད་པ་སྐྱེལ་བ་ལ་སོགས་པ་སྙིང་རྗེའི་མི་མཐུན་
109



བྱང་ཆུབ་སེམས།
པའི་ཕྱོགས་སུ་གྱུར་པ་སྤང་། མཐུན་པའི་རྐྱེན་དུས་གསུམ་གྱི་སངས་རྒྱས་ཐམས་ཅད་
ཀྱང་། གནོད་པར་བྱེད་པ་རྣམས་ཐུགས་རྗེ་ཆེན་པོས་མ་བཟོད་ནས། བྱང་ཆུབ་མཆོག་ཏུ་
ཐུགས་བསྐྱེད་ཅིང་། གནོད་བྱེད་ཀྱིས་གཙོ་བྱས་པའི་དོན་དུ་བསྐལ་པ་དཔག་ཏུ་མེད་པར་
དབུ་དང་རྐང་ལག་དཔག་ཏུ་མེད་པ་གཏོང་ཞིང་བྱང་ཆུབ་སེམས་དཔའི་སྤྱོད་པ་རླབས་པོ་
ཆེས། གནོད་པར་བྱེད་པ་སྨིན་ཅིང་གྲོལ་བར་བྱས་ནས་སངས་རྒྱས་པའི་བྱང་ཆུབ་སེམས་
དཔའི་སྐྱེས་རབས་རྣམས་ཀྱང་དྲན་པར་བྱ་བ་དང་། སྟོན་པ་ཐུགས་རྗེ་ཆེན་པོ་དང་ལྡན་པ་
འདིའི་གསང་སྔགས་རྡོ་རྗེ་ཐེག་པ་འདི་ཡང་། གནོད་པར་བྱེད་པ་ལ་ཚད་མེད་པའི་སྙིང་རྗེ་
ཆེན་པོ་སྐྱེས་པའི་ལག་རྗེས་ཡིན་པར་མདོ་རྒྱུད་ཐམས་ཅད་དུ་རྒྱ་ཆེར་གསུངས་པ་དང་། བླ་
མ་རིན་པོ་ཆེ་ནི་ཕྱག་ལེན་མཐའ་དག་ཀྱང་འདི་འབའ་ཞིག་ཏུ་འདུག་པ་དང་། སྐུ་གསུང་
ཐུགས་ལ་སྡོ་བ་རྣམས་ལ་དངོས་སམ་བརྒྱུད་པའི་སྒོ་ནས་ཕན་དཔག་ཏུ་མེད་པ་འདོགས་
ཤིང༌། ཁ་ཟས་ངན་པས་གྲོངས་པར་བྱས་པ་རྣམས་ཀྱི་མིང་བྱང་གཟུང་ཞིང་། དགེ་སློང་
བཞི་སྡེས་ཀཾ་ཀ་ནིའི་གཟུངས་ཆོག་མཛད་ཅིང་བྱང་བུ་འཁྲུ་བ་དང༌། འདི་ངན་སོང་དུ་མ་
སོང་བ་ཁོ་བོའི་གཉེར་ཁ་ཡིན་གསུང་བ་ལ་སོགས་པ་མཐའ་དག་དྲན་པར་བྱ་བ་དང་།
ཡུལ་དམན་པ་གསུམ་གཅེས་པར་གཟུང་བའི་བཀའ་སྩལ་དཔག་ཏུ་མེད་པ་གསུང་ཞིང་བྱེད་
དུ་བཅུག་པ་རྣམས་དྲན་པར་བྱ་ཞིང་སྔ་མའི་སྙིང་རྗེའི་ཉམས་དེ་བསྟན་པར་བྱ་བ་ནི། སྐྱེས་
པ་བསྟན་པར་བྱ་བའི་ཐབས་སོ། །དེ་ལྟར་གནོད་པ་བྱེད་པ་ལ་ཚད་མེད་པའི་སྙིང་རྗེ་ཆེན་པོ་
སྐྱེས་པའི་སྟོབས་ཀྱིས། རང་ལ་ལྟོས་པ་མེད་པར་བདག་གི་བདེ་བ་དང་སྐྱིད་པ་ཐམས་ཅད་
གནོད་བྱེད་ལ་གཏོང་ཞིང་། གནོད་བྱེད་ཀྱི་སྡུག་བསྔལ་གྱི་ཁུར་འཁུར་བར་བློ་སྐྱེས་པའི་
110



ཙིན་དྷ་མ་ཎི་རཏྣ་ཛྭ་ལ་མ་ལེ།
དུས་སུ་གོང་ནས་གོང་དུ་བོགས་འདོན་པར་བྱ་བ་ནི། གནོད་པར་བྱེད་པ་ལ་ཇི་ལྟར་
བསྒོམས་པའི་ཚུལ་ལུགས་དེ་ཁོ་ན་བཞིན་དུ་འགྲོ་བ་རིགས་དྲུག་གིས་བསྡུས་པའི་སེམས་
ཅན་ཐམས་ཅད་ལ་ཡང་། དེ་ཁོ་ན་བཞིན་དུ་བསྒོམས་པས་སྙིང་རྗེ་ཇི་བཞིན་དུ་སྐྱེས་པའི་
དུས་སུ། བྱང་ཆུབ་མཆོག་ཏུ་སེམས་བསྐྱེད་པར་བྱ་སྟེ། ཆོས་རྗེའི་ཞལ་སྔ་ནས། ནམ་
མཁའ་དང་མཉམ་པའི་སེམས་ཅན་རྣམས། །བདེ་བ་དག་དང་ལྡན་པ་དང་། །སྡུག་བསྔལ་
ཀུན་དང་བྲལ་བ་དང་། །རྫོགས་པའི་བྱང་ཆུབ་ཐོབ་པར་བྱ། །རྫོགས་པའི་བྱང་ཆུབ་མ་ཐོབ་
པར། །ལུས་ངག་ཡིད་གསུམ་དགེ་ལ་བཀོལ། །མ་ཤིའི་བར་དང་སང་གི་བར། །ལུས་
ངག་ཡིད་གསུམ་དགེ་ལ་བཀོལ། །སྙམ་དུ་སེམས་ལ་དམ་བཅའ་བྱ། །ཞེས་སོ། །དེ་ཡང་
སྔོན་བླ་མ་རྡོ་རྗེ་སློབ་དཔོན་དང་། ཡི་དམ་གྱི་ལྷ་དང་། ཕྱོགས་བཅུ་དུས་གསུམ་གྱི་སངས་
རྒྱས་དང༌། བྱང་ཆུབ་སེམས་དཔའ། དཀོན་མཆོག་རིན་པོ་ཆེ་རྣམ་པ་གསུམ་དང་། ཆོས་
སྐྱོང་བའི་སྲུང་མ་ཆེན་པོ་རྣམས། གཟུ་དང་དཔང་དུ་བཞག་སྟེ། བདག་གིས་སེམས་ཅན་
མ་བརྒལ་བ་རྣམས་བསྒྲལ་བ་དང༌། མ་གྲོལ་བ་དགྲོལ་བ་དང༌། དབུགས་མ་ཕྱུང་བ་
དབུགས་དབྱུང་བ་དང་། ཡོངས་སུ་མྱ་ངན་ལས་མ་འདས་པ་མྱ་ངན་ལས་ཟློ་བར་དམ་
བཅས་པ་ནི་མ་སྐྱེས་པ་བསྐྱེད་པའོ། །སྐྱེས་པ་བརྟན་པར་བྱེད་པ་ནི་ཡང་དང་ཡང་དུ་བསྒོམ་
པའོ། །དེ་ནས་བོགས་འདོན་པ་ནི། དགེ་བ་ཆོས་སྡུད། སེམས་ཅན་དོན་བྱེད། སྡོམ་པའི་
ཚུལ་ཁྲིམས་རྣམ་པ་གསུམ་པོ་དེ། བྱང་ཆུབ་སེམས་དཔའ་ཁྲིམས་ཀྱི་སྡོམ་པ་ཇི་ལྟར་ཁས་
བླངས་ཤིང་དམ་བཅས་པ་ཁ་འོག་ཏུ་ལུས་ཆུད་པར་བྱས་ཤིང༌། ཞེ་ཐག་པ་སྙིང་ཁོང་རུས་
པའི་གཏིང་ནས་རང་ལ་ལྟོས་འཁྲིས་མེད་པར། སེམས་ཅན་ཐམས་ཅད་སྨིན་པ་དང་འགྲོལ་
111



བྱང་ཆུབ་སེམས།
བར་བྱེད་པ་ནི། བརྟན་པ་གོང་ནས་གོང་དུ་བོགས་འདོན་པར་བྱེད་པ་སྟེ། དེ་ཡང་བླ་མ་
རིན་པོ་ཆེའི་ཞལ་སྔ་ནས། བྱམས་པའི་ཆུ་བོ་མི་ཆད་ཅིང་། །སྙིང་རྗེའི་རྩ་བས་རབ་བརླན་
ཏེ། །བྱང་སེམས་ལྗོན་ཤིང་རབ་རྒྱས་ནས། །དོན་གཉིས་འབྲས་བུ་སྨིན་མཛད་གསོལ།།
ཞེས་པ་དང༌། དེ་ལྟར་བྱང་ཆུབ་ཀྱི་སེམས་ཀྱི་ཏིང་ངེ་འཛིན་མ་སྐྱེས་པ་བསྐྱེད་པ། སྐྱེས་པ་
བརྟན་པ། བརྟན་པ་གོང་དུ་བོགས་དབྱུང་བ་རྣམ་པ་གསུམ་གྱིས་གདམས་ངག་དང་རྗེས་སུ་
བསྟན་པ། བླ་མ་དམ་པའི་བཀའ་སྩལ་དང་། རང་ཉིད་ཀྱིས་ཉམས་སུ་མྱོང་བ། འདི་ལྟར་
རང་ཉིད་ཀྱིས་ཀྱང་ཉམས་སུ་བླངས་ཤིང་གཞན་ལ་ཡང་བསྟན་པས་ཕན་པ་དང་བདེ་བ་
དཔག་ཏུ་མེད་པ་བྱུང་། ཞེས་པས་དང་པོ་གནོད་བྱེད་ལ་སྙིང་རྗེ་སྒོམ་དགོས། དེ་ཡང་གོང་
གི་གནོད་བྱེད་ལ། སྙིང་རྗེ་ཆེན་པོ་མ་སྐྱེས་ན། ཁམས་གསུམ་སེམས་ཅན་ཐམས་ཅད་ལ།
སྙིང་རྗེ་སྐྱེས་པ་སྐད་བྱས་ཀྱང་། །ནད་དང་གནོད་པ་སྡུག་བསྔལ་རྣམས། །ཕན་ཞིང་བདེ་བ་
མ་མཆིས་པར། །རང་ཉིད་ཉམས་སུ་མྱོང་བས་གྲུབ། །ཅེས་སོ། དེ་ནས་གནོད་བྱེད་ཀྱིས་
གཙོ་བྱས་པའི་སེམས་ཅན་ཐམས་ཅད་ལ་གནོད་པར་བྱེད་པ་གཅིག་པུ་ལས། འགྲོ་ལ་སྙིང་
རྗེ་མ་སྐྱེས་ན། །ཉི་ཚེ་ཕྱོགས་གཅིག་སྙིང་རྗེ་འདིས། །ཐེག་པ་དམན་པར་ལྟུང་བ་དང་། །
ན་ཚ་སོས་ཀྱང་ལྡོག་པར་འགྱུར། །ཞེས་སོ། །སྙིང་རྗེ་ལས་བྱང་ཆུབ་ཀྱི་སེམས་སྐྱེ་དགོས།
མ་སྐྱེ་ན་སངས་མི་རྒྱ། དེ་ཡང་། རྩ་བ་སྙིང་རྗེ་ཆེན་པོ་ལས། །བྱང་སེམས་ལྗོན་ཤིང་མ་
འཁྲུངས་ན། །དོན་གཉིས་ལྡན་པའི་རྫོགས་སངས་རྒྱས། །མཐར་ཐུག་འབྲས་བུ་མི་འབྱུང་
བ། །སྐྱེས་ཆེན་ཁྱེད་ཀྱིས་མཁྱེན་པར་འོས། །ཞེས་སོ། །ཟབ་ཅིང་རྒྱ་ཆེའི་གདམས་ངག་
འདི། །རང་གིས་ཉམས་སུ་བླངས་གྱུར་པས། །དེ་ལ་ད་ལྟའི་ན་ཚ་དང་། །སྡུག་བསྔལ་མ་
112.



ཙིན་དྷ་མ་ཎི་རཏྟ་ཛྭ་ལ་མ་ལེ།
-
--
-
ལུས་ཅི་ཡོད་ཀྱང་། །དཔེར་ན་སྤང་བྱ་མུན་པའི་ཚོགས། །བསྐལ་པར་གནས་པ་གང་ཡིན་
ཡང་། །གཉེན་པོ་ཉི་མའི་དཀྱིལ་འཁོར་ནི། །མཁའ་ལ་ཤར་བ་ཙམ་གྱིས་ཀྱང་། །མྱུར་དུ་
མེད་པར་འགྱུར་བ་ཡིན། །བླ་མ་རིན་ཆེན་ཞལ་སྔ་ནས། །བྱམས་དང་སྙིང་རྗེ་བྱང་ཆུབ་
སེམས། །བཀའ་སྩལ་དཔག་མེད་གསུང་ན་ཡང་། །བྱམས་པའི་ཉམས་མྱོང་བདག་ལ་
མེད། །ཚད་མེད་སྙིང་རྗེ་ཆེན་པོ་དང་། །བྱང་ཆུབ་སེམས་ཀྱི་ཉམས་མྱོང་འདིས། །མཛེ་
ནད་ལ་སོགས་སྡུག་བསྔལ་ཚོགས། །མང་པོ་གཅིག་ལ་ཕན་པ་ལགས། །ཐེག་པ་ཆེན་པོ་
གསང་སྔགས་ཀྱི། །སྒྲུབ་ཐབས་ལ་སོགས་ཉམས་ལེན་དང་། །འཕྲིན་ལས་ལ་སོགས་
ཐམས་ཅད་ཀྱི། །འགག་དང་ཉ་ག་ཐམས་ཅད་དང༌། ཁྱད་པར་སྦྱོར་བའི་ཆོས་རྣམས་ལ།།
བྱང་ཆུབ་མཆོག་ཏུ་སེམས་བསྐྱེད་གཅེས། །གོང་མས་གསུངས་པ་དེ་དག་ཀུན། །གོང་དུ་
སྙན་དུ་གསོལ་བ་ལྟར། །ཉམས་སུ་མྱོང་བ་མ་ལགས་པ། །ཐ་སྙད་ཚིག་གི་རྗེས་འབྲངས་
ནས། །དོན་སྤྱི་ཙམ་པོའི་ཡིད་༼ཡིག་༽ཀློག་གིས། །རང་གཞན་ཀུན་ལ་མ་ཕན་པ།།
སྨན་དཔྱད་བཀླགས་པ་ཙམ་གྱིས་ནི། །ནད་པ་དག་ལ་མི་ཕན་གསུངས། །བྱམས་དང་སྙིང་
རྗེ་བྱང་སེམས་ཀྱི། །རྗེས་སུ་འབྲངས་པའི་བྱ་བ་ནི། །བསོད་ནམས་ཚོགས་དང་ཡེ་ཤེས་
ཚོགས། །མཐོ་དམན་ཆེ་ཆུང་གང་བསགས་ཀྱང་། །ཇི་ལྟར་བསགས་པའི་འབྲས་བུ་
འབྱུང་། །ཞེས་སོ། །ཡང་འུར་འདེད་ནས། ལྷ་དང་བླ་མ་གསང་སྔགས་དང་། །བསྐྱེད་
རྫོགས་གཉིས་ཀྱི་གདམས་ངག་དང་། །དཀར་པོའི་ཕྱོགས་ཀྱི་དགེ་བ་རྣམས། །བྱང་ཆུབ་
ཀྱི་སེམས་འདི་ཡི་གནད་ཀྱིས་མ་ཟིན་པ། །སྐད་ཅིག་ཙམ་ཡང་མ་བྱེད་ཅིག །ཅེས་སོ། །
113



ཡི་དམ་གྱི་བསྐྱེད་རིམ།
དངོས་གཞི་ལ་གཉིས་ཏེ། བསྐྱེད་པའི་རིམ་པ་དང༌། རྫོགས་པའི་རིམ་པའོ། །དེ་ལྟར་
ཡང་ཉམས་མྱོང་དྲི་མ་མེད་པ་ནས། འོན་ཀྱང་རྫོགས་པའི་སངས་རྒྱས་ཀྱིས། །གསང་
སྔགས་རྡོ་རྗེ་ཐེག་པ་ནི། །བྱ་བའི་རྒྱུད་དང་སྤྱོད་པའི་རྒྱུད། །རྣལ་འབྱོར་རྒྱུད་དང་བླ་མེད་
རྒྱུད། །གདུལ་བྱའི་དབང་གིས་གསུངས་པ་རྣམས། །བསྐྱེད་རྫོགས་གཉིས་སུ་གསུངས་པ་
ཡིན། །ཞེས་སོ། དང་པོ་བསྐྱེད་པའི་རིམ་པའི་གདམས་ངག་ནི་གསུམ་སྟེ། སྐྱོན་དག་
ཡོན་ཏན་རྫོགས་པར་བསྒོམ་པ་དང་། བྱང་ཆུབ་ཀྱི་སེམས་ཀྱིས་མ་ཟིན་ཅིང་བླ་མར་མོས་
གུས་མེད་ན། བསྐྱེད་རིམ་གསལ་ཡང་ཉེས་པར་འགྱུར་བ་དང་། སྦྱོར་བས་ཟིན་ཅིང་མོས་
གུས་ཡོད་ན་བསྐྱེད་རིམ་གསལ་བས་ཚེ་གཅིག་ལུས་གཅིག་ལ་སངས་རྒྱ་བའོ། །དང་པོ་
ནི། སྙིང་ནས་ཞེས་ནས་བསྒོམ་ཡན་ཆད་དོ། །དེ་ལ་བྱང་ཆུབ་ཀྱི་སེམས་སྙིང་ཐག་པ་
ནས་རྒྱུད་ལ་སྐྱེས་ཙམ་ན། བྱང་ཆུབ་ཀྱི་སེམས་དེ་ལས་བྱུང་བའི་ཡི་དམ་
གྱི་ལྷ་གསལ་ལ་ངོས་གཟུང་མེད་པ་ནམ་མཁའི་འཇའ་ཚོན་ལྟ་བུའི་ལྷ་སྐུ་བསྒོམ།
དེས་ཐ་མལ་གྱི་ལུས་ངག་ཡིད་རྣམ་པ་གསུམ་དང་། ཕྱི་གཟུང་བའི་ཡུལ་དང་།
ནང་འཛིན་པའི་རྟོག་པ་སྤོང་བ་ནི་། ཡི་དམ་ལྷའི་འཕྲིན་ལས་ཡིན། དོན་
གྱིས་སངས་རྒྱས་བཅོམ་ལྡན་འདས། །སྐྱོན་དག་ཡོན་ཏན་རྫོགས་པའི་
སྐུར་བསྒོམ་ཞེས་སོ། །དེ་ལ་ཉམས་མྱོང་ནས། བྱང་ཆུབ་སེམས་ལས་བྱུང་བ་དང་།།
རྣམ་པ་ཤིན་ཏུ་གསལ་བ་དང་། །སྟོན་པའི་རྣམ་དག་དྲན་པ་དང་། །རང་ཉིད་ང་རྒྱལ་བརྟན་
114



ཙན་དྷ་མ་ཎི་རཏྣ་ཛྭ་ལ་མ་ལེ།
པ་ཡིས། །གསང་སྔགས་བཟླས་པ་བྱས་གྱུར་ན། །སྔོན་གྱི་ལས་ལས་གྱུར་པ་ཡི། །ཐ་
མལ་ལུས་ངག་ཡིད་གསུམ་ཡང་། །མྱུར་དུ་འདག་པར་འགྱུར་ངེས་ན། །དེ་ལ་བརྟེན་
པར་གྱུར་པ་ཡི། །ན་ཚ་སྡུག་བསྔལ་སྨོས་ཅི་དགོས། །འདི་ཡང་བླ་མར་མོས་གུས་ཀྱིས།།
གསལ་ཞིང་བརྟན་པར་འགྱུར་བ་ཡིན། །ཞེས་སོ། བླ་མ་ཆོས་རྗེས་བསླབ་ཁོག་ནས། ཕྱི་
ཡུལ་ལ་ཆགས་པའི་གཉེན་པོར་གཞལ་ཡས་ཁང་འབྱུང་བ་བཞི་རྣམ་པར་དག་པའི་དཀྱིལ་
འཁོར་དང་བཅས་པ། ཡུལ་རིས་དང་ས་བཅད་ས་རྡོ་དང་ཁང་ཁྱིམ་ལ་སྨོན་པ་མེད་པའི་
བཟང་པོ་བསྒོམ་པ་དང་། ནང་སེམས་ཅན་ལ་ཆགས་པའི་གཉེན་པོར་བུ་དང་ཚ་བོ་ཉེ་འདུན་
གཉེན་འབྲེལ་ལ་སྨོན་པ་མེད་པར་སྐྱེ་གནས་རྣམ་པ་བཞི་རང་གི་བསམ་པ་དང་མཐུན་པའི་
དཀྱིལ་འཁོར་གྱི་ལྷ་ཚོགས་བསྒོམ་པ་དང་། རང་གི་ཆུང་མ་ལ་ཆགས་པའི་གཉེན་པོར་མི་
མོ་ནུ་མ་ཅན་ལ་སྨོན་པ་མེད་པར། དུས་གསུམ་གྱི་སངས་རྒྱས་ཐམས་ཅད་ཀྱི་ཡུམ་རྗེ་
བཙུན་མ་འཕགས་མ་སྒྲོལ་མ་ལ་སོགས་པ་ལ། ལྟ་བ་དང༌། རྒོད་པ་དང་། ལག་བཅངས་
དང༌། གཉིས་གཉིས་འཁྱུད་པ་ལ་སོགས་པ་ཤེས་པ་ཇི་ལྟར་འཇུག་པའི་དགའ་བ་དང་བདེ་
བས། དུས་གསུམ་གྱི་སངས་རྒྱས་ཐམས་ཅད་ཀྱི་ཡུམ་སྲས་དང་བཅས་པ་མཆོད་པ་ནི།
མྱུར་དུ་ལྷན་ཅིག་སྐྱེས་པའི་ཡེ་ཤེས་རྟོགས་པར་བྱེད་པའི་བསོད་ནམས་ཀྱི་ཚོགས། རྒྱལ་བ་
ལོངས་སྤྱོད་རྫོགས་པའི་སྐུ་འགྲུབ་པའི་རྒྱུ། རྡོ་རྗེ་འཆང་ཆེན་པོས། ས་བཅུའི་བྱང་ཆུབ་
སེམས་དཔའ་རྣམས་ལ། གསུང་བརྗོད་པ་དང་བྲལ་བའི་མྱོང་བ་དེ་ཁོ་ན་ཉིད་སྟོན་པར་བྱེད་
པའི་རྟེན་འབྲེལ། འདོད་ཆགས་དང་བྲལ་བའི་འབྲས་བུ་ངེས་པ་ཡིན་པས་ལུས་ལྷར་
བསྒོམ་པར་བྱའོ་ཞེས་སོ། །ཆོས་རྗེས། དོན་ངེས་པར་བཀོད་པ་ལས། རྒྱུ་དུས་སུ་བླ་མ་
115



ཡི་དམ་གྱི་བསྐྱེད་རིམ།
ལས་དབང་ཐོབ་པ་དེ་ལམ་དུས་སུ་འགྲོལ་བར་བྱེད་པའི་བསྐྱེད་རྫོགས་རྣམ་པ་གཉིས་སུ་
འདུས་ཏེ། དེ་ཡང་བསྐྱེད་པའི་རིམ་པ་ལྟ་བུ་གཅིག་ལ་མཚོན་ན། ལུས་ཡི་དམ་ལྷར་
གསལ་བས་ཐ་མལ་པའི་ལུས་དག ལུས་དེ་ལ་བརྟེན་པའི་ན་ཚ་དང༌། འདྲེ་དང་། འགོ་
བར་བྱེད་པའི་ལྷ་དགུ་དང་། ལུས་སྲུང་བར་བྱེད་པའི་ཆོས་སྐྱོང་ཐམས་ཅད་དང་། འཇིག་
རྟེན་གྱི་ཆོས་བརྒྱད་དང༌། ཕ་མ་དང་། གཉེན་འདུན་ཐམས་ཅད་དང་། འབྲལ་བར་འགྱུར་
ཏེ། དེ་སྐད་དུ་ཨ་མོ་ཀ་པ་ཤ་ཆེན་པོའི་རྒྱུད་ལས་ཀྱང་། གང་ཚེ་དངོས་གྲུབ་འབྱུང་བའི་ཚེ།
དེ་ཚེ་ལས་ཀྱང་ལྡོག་པར་འགྱུར། །ཞེས་པ་ལ་སོགས་པས། ། མདོར་ན་ལས་ཀྱི་སྒྲིབ་པ་
མཐའ་དག་སྤོང་བར་འགྱུར་ཏེ། ཐ་མལ་པའི་ངག་དང་རྣམ་པར་རྟོག་པ་ཐམས་ཅད་ཀྱང་
རང་ཤུགས་ཀྱིས་འདག་པར་འགྱུར་རོ། །དེ་ཡང་སློབ་དཔོན་ཆེན་པོ་དཔལ་བིརྱ་པའི་ཞལ་
སྔ་ནས། ཐ་མལ་པའི་ལུས་ངག་ཡིད་དང་བྲལ་བའི་འབྲས་བུ་བཞི་ཐོབ་ནས། ཞེས་པས།
སྤང་བྱ་གང་སྤོང་དྲི་མ་གང་འདག་མ་ཤེས་པར་རེས་འཇིག་རྟེན་པའི་བྱ་བཞག་མཐར་ཐོབ་ན་
ཅིག་སྒྲུབ། རེས་ཐོས་པ་དང་། བསམ་པ་དང་། བསྒོམས་པའི་འབྲས་བུ་ཐམས་ཅད་ཀྱང་།
ཁེ་དང་། བཀུར་སྟི་དང་། རྙེད་པ་ཕྲན་ཚེགས་གཅིག་ཏུ་སྒྲུབ། རེས་འཇིག་རྟེན་ལས་
འདས་པའི་ཡོན་ཏན་ཐམས་ཅད་རྩོལ་སྒྲུབ་ལ་མ་ལྟོས་པར་ལྷུན་གྱིས་གྲུབ་པ་འོང་བར་
འདོད་པས་ངེད་ཀྱི་བསམ་པ་དེ་ལྟ་བུས་ཐེག་པ་ཆེན་པོ་གསང་སྔགས་དེ་སྔོན་སུས་བསྒྲུབས།
བསྒྲུབས་པས་སུས་གྲུབ་སྟེ། དེ་ཡང་། འཁོར་བ་རེས་སུ་འདྲེ་བྱེད་ན། །ས་ཐོབ་པ་ལ་
ཡུན་རིང་ཐོགས། །ཞེས་སོ། དེས་ན་རེས་སྒྲུབ་དེ་ལྟར་མི་བྱ་སྟེ། །ཚེ་འདི་ལྟོས་པ་རབ་
བཅད་ནས། །ཤ་ཁྲག་སྡུག་བསྔལ་ཕུང་པོ་ལ། །ཉེ་བར་འཁོར་བའི་ན་ཚ་དང༌། །རང་
116



ཙིན་དྷ་མ་ཎི་རདྷ་ཛྭ་ལ་མ་ལེ།
དབང་མེད་པའི་གཤེད་མ་ནི། །གདུག་པའི་ལྷ་འདྲེ་གཏུམ་པོ་རྣམས། །ཉོན་མོངས་གདུག་
པའི་དུག་རྣམས་ཀྱིས། །རང་གཞན་ཐམས་ཅད་རླག་བྱེད་ཅིང་། འཁོར་བའི་སྡུག་བསྔལ་
མཐའ་མེད་དུ། །རང་དབང་མེད་པར་འཁྲིད་པ་དང༌།། ཡུལ་དང་ཕྱོགས་རིས་གཉེན་
འདུན་ཡང་། །བདག་འཛིན་མངའ་ཐང་རྒྱས་པར་བྱེད།། འཁོར་བ་སྡུག་བསྔལ་རྒྱ་མཚོ་
རུ། །རང་དབང་མེད་པར་འཁྲིད་པ་ལ། །བདག་ལྟ་དགའ་བར་ཇི་ལྟར་འགྱུར། །འཇིགས་
པ་འདི་ལས་སྐྱོབ་པའི་སྐྱབས། །རྡོ་རྗེ་ཅན་ལ་སྐྱབས་སུ་མཆི། །ཀུ་རེ་ཀྱལ་ཀ་མ་ལགས་
པར། །སྙིང་ནས་སྐྱབས་སུ་འགྲོ་བ་ན། །དུས་གསུམ་སངས་རྒྱས་ཀུན་གྱི་བདག །རང་
བྱུང་ཁྲོས་པའི་རྒྱལ་པོ་ནི། །བསྐལ་པའི་མེ་ལྟར་རབ་འབར་བས། ཁམས་གསུམ་སེམས་
ཅན་ཐམས་ཅད་ཀྱི། །སྒྲིབ་པའི་བུད་ཤིང་སྲེག་མཛད་པ། །ཆེ་མཆོག་དཔའ་བོ་ཧེ་རུ་ཀ།
ཡིད་སྨོན་ཡུལ་དུ་མ་ཤོར་བར། །རང་ཉིད་ལྷུན་གྱིས་གྲུབ་པར་བསྒོམ། །དེ་གོམས་པར་
བྱེད་པའི་དུས་སུ། མཐུན་པའི་རྐྱེན་ཐམས་ཅད་སྒྲུབ་ཅིང་འགལ་བའི་རྐྱེན་ཐམས་ཅད་སྤོང་
བར་བྱ་སྟེ། དེ་ཡང་རྒྱུའི་མཐུན་རྐྱེན་ཚད་མེད་པའི་སྙིང་རྗེ་ཆེན་པོ་ལས་སྐྱེས་པའི་བྱང་ཆུབ་
ཀྱི་སེམས་དང་། སྟོང་པ་ཉིད་དང༌། གནས་ཀྱི་མཐུན་རྐྱེན་བཀྲ་ཤིས་ཤིང་འདུ་འཛི་དང་ཅ་
ཅོ་ག་ཞ་ལ་སོགས་པས་དབེན་པ་ནགས་ཚལ་ལ་སོགས་པ་ཕུན་སུམ་ཚོགས་པའི་གནས་སུ།
གྲོགས་ཀྱི་མཐུན་རྐྱེན་ཚེ་འདིར་ཕྱག་རྒྱ་ཆེན་པོ་མཆོག་གི་དངོས་གྲུབ་སྒྲུབ་པའི་དམ་བཅའ་
བརྟན་པོ་དང་ལྡན་པ། ཚུལ་ཁྲིམས་དང་ལྷག་པའི་བསམ་པ་ལ་གཡོ་སྒྱུ་མེད་པས་རང་རྒྱུད་
ཞི་ཞིང་དུལ་བར་གནས་པ་དང་འགྲོགས་པའམ་ཡང་ན་གཅིག་པུའོ། །རྫས་ཀྱི་མཐུན་རྐྱེན།
བདུད་རྩི་པནྩ་ཨ་མྲི་ཏ། །ཉམས་མྱོང་འབར་བར་བྱེད་པའི་རྫས། །ཐབས་དང་ཤེས་རབ་ལ་
117



ཡི་དམ་གྱི་བསྐྱེད་རིམ།
--
--
-
སོགས་པ། །བཅུད་ཀྱི་ལེན་དང་སྨན་གྱི་ཚོགས། །བཟའ་བར་བྱ་བ་ཐམས་ཅད་དང་། །རྡོ་
རྗེ་ཐེག་པའི་རྒྱུད་རྣམས་སུ། །རྡོ་རྗེ་འཆང་གིས་གསུངས་པ་ཡི། །རྫས་ཀྱི་མཐུན་རྐྱེན་
ཐམས་ཅད་བསྟེན། །ཡང་འགལ་རྐྱེན་སྤང་བར་བྱ་བ་ནི། མཐུན་རྐྱེན་རྣམས་དང་འགལ་
བ་སྟེ། དེ་ལ་གཉིས། དངོས་གྲུབ་འཇིག་ཅིང་འཁོར་བའི་སྡུག་བསྔལ་ཉམས་སུ་མྱོང་བར་
བྱེད་པ། རྩ་བ་དང་ཡན་ལག་གི་དམ་ཚིག་ཉམས་པ་དང་། སྒྲུབ་པ་བྱས་ཀྱང་ཡུན་རིང་
པོར་དངོས་གྲུབ་མི་འཐོབ་པ་བཟའ་བར་བྱ་བའི་དམ་ཚིག་རྣམས་ལོག་པར་རྟོག་པས་མ་ཟོས་
པ་དང་། གཞན་ཉེ་བར་སྒྲུབ་པའི་མཐུན་རྐྱེན་དེ་བཞིན་གཤེགས་པས་རྒྱུད་རྣམས་སུ་
གསུངས་པ་ཤིན་ཏུ་ཕྲ་བར་མངོན་པ་རྣམས་མ་བསྲུངས་པ་དང་། མི་འབྲལ་བའི་དམ་ཚིག་
རང་གི་རྒྱུད་བྱིན་གྱིས་རློབ་པར་བྱེད་པའི་ཡི་དམ་གྱི་ལྷ་དང་བླ་མའི་རྟེན་དང་བྲལ་བ་དང༌།
མདོར་བསྡུས་པའི་གནད་དམ་ཚིག་ཐམས་ཅད་ཀྱི་རྩ་བ་མི་འབྲལ་བའི་དམ་ཚིག་ཆེན་པོ་ནི་
རང་གི་སེམས་ཡི་དམ་གྱི་ལྷ་དང་སྐད་ཅིག་ཀྱང་མི་འབྲལ་བའོ། །དེ་ལྟར་ཕུན་སུམ་ཚོགས་
པའི་རྣལ་འབྱོར་པ་དེས། ཡི་དམ་གྱི་ལྷ་རྡོ་རྗེ་ལུས་ཀྱི་དཀྱིལ་འཁོར་འདི་ལ། དུས་གསུམ་
གྱི་སངས་རྒྱས་ཐམས་ཅད་དང་། བླ་མ་རྡོ་རྗེ་འཛིན་པ་ཆེན་པོ་རྣམས་དང་། དཔའ་བོ་དང་
མཁའ་འགྲོའི་ཚོགས་ཐམས་ཅད་ཀྱི་རང་བཞིན་དུ་གདོད་ནས་ལྷུན་གྱིས་གྲུབ་པའི་རང་
བཞིན་དུ་གནས་པར། ཐེག་ཆེན་གསང་སྔགས་ཐམས་ཅད་དང་། །རྣལ་འབྱོར་བླ་མེད་
རྒྱུད་རྣམས་དང་། ཁྱད་པར་མ་རྒྱུད་ཐམས་ཅད་དུ། །རྒྱལ་བས་གསུངས་པ་མ་མཐོང་ངམ།
རང་ཉིད་ཉམས་མྱོང་མེད་པ་དང༌། །གསང་སྔགས་དོན་གོ་མ་གོ་ཞིང་། །ལོག་ཤེས་ཉིང་
འཁྲུལ་གྱུར་པ་རྣམས། །གསང་སྔགས་བསྐྱེད་རྫོགས་གཉིས་པོ་དེ། །ལྷུན་གྱིས་གྲུབ་པར་
118



ཙིན་དྷ་མ་ཎི་རཏྟ་ཛྭ་ལ་མ་ལེ།
གནས་པ་ལ། །དོན་སྤྱི་སྒོམ་པར་འདོད་པ་རྣམས། །དོན་རང་གི་མཚན་ཉིད་གང་ལ་བྱེད།།
སངས་རྒྱས་གསུང་དང་མི་འགལ་ལམ། །མེད་ཀྱང་ཀུ་རེ་བགྱིས་པ་ལགས། །ཀུ་སཱ་ལི་
ཡི་རྣལ་འབྱོར་རྣམས། །ཆུ་བོ་རྒྱུན་གྱི་རྣལ་འབྱོར་གྱིས། །རྒྱུན་ཆད་མེད་པར་བསྒོམས་
ལགས་ན། །སྐྱོན་དག་ཡོན་ཏན་རྫོགས་ནས་མཆི། །ཚིག་སྒྲུམ་ཉན་ཡང་མི་དགོས་པར།།
དུས་གསུམ་རྒྱལ་བའི་དགོངས་པ་རྣམས། །ངམ་ངམ་ཤུགས་ཀྱིས་གོ་ནས་མཆི། །སྦས་
པའི་གསང་སྔགས་ཟབ་མོ་རྣམས། །གྲངས་མེད་གསུམ་ལ་མི་རེ་བར། །སྐད་ཅིག་གཅིག་
གིས་རྟོགས་ནས་མཆི། །བུམ་དབང་བསྐྱེད་པའི་རིམ་པ་ཡི། །རྣམ་པར་བཞག་པ་ཟུར་ཙམ་
ལགས། །ཞིབ་ཏུ་བསྒོམས་པའི་སྟོབས་ཀྱིས་གོ །དེ་ལྟར་བུམ་པའི་དབང་འདི་དང་།།
གསང་བ་ཤེས་རབ་ཡེ་ཤེས་དང་། །བཞི་པ་དབང་འདི་ཐམས་ཅད་ཀྱིས། །ཕྲ་རགས་ལུས་
ངག་ཡིད་གསུམ་དང་། །གཉེན་པོ་རང་སར་དག་པ་ལ། །བུམ་དབང་ལ་སོགས་སོ་སོ་
ཡིས། །གཙོ་བོ་བྱས་པའི་དབང་བཞི་རྣམས། །གོང་ནས་གོང་དུ་གནས་འཕོ་ཞིང་།།
སངས་རྒྱས་སྐུ་ལྔ་ཐམས་ཅད་ལ། །རྒྱུན་ཆད་མེད་པར་ལེན་པ་ལ། །འགྲོ་བའི་མགོན་པོ་
བིརྱ་པས། །དབང་ལམ་གྱི་འཁོར་ལོར་བཞེད་པ་ཡིན། །དོན་རང་གི་ལུས་ངག་ཡིད་
གསུམ་ལ། །སྐུ་གསུམ་ལྷུན་གྱིས་གྲུབ་པར་བཞུགས། །བིདྨ་ཆེན་པོའི་དགོངས་པ་དེ། །
བླ་མ་རིན་ཆེན་ཞལ་སྔ་ནས། །རང་ལུས་རྒྱལ་བའི་དཀྱིལ་འཁོར་ན། །རང་བཞིན་རྣམ་
དག་རིགས་ལྔ་བཞུགས།། དབང་སྐུར་བཞེད་ན་དེ་ལ་མཛོད། །ཟབ་མོ་ཟབ་པར་གསུངས་
པ་ལགས། །དབང་རང་ལ་ལེན་པར་མ་གོ་ན། །གཟུང་འཛིན་བུམ་པའི་སྦྲེངས་ཆུ་ཡང་།།
མཁས་པས་རྨོངས་པ་མགོ་སྐོར་ཡིན། །དབང་བཞི་མཐར་ཐུག་རྫོགས་པ་དེ། །སྐུ་ལྔ་ལྷུན་
119



ཡི་དམ་གྱི་བསྐྱེད་རིམ།
གྱིས་གྲུབ་པ་ཡིན།། གསང་སྔགས་རྡོ་རྗེ་ཐེག་པ་ཡི། །རིམ་གྱིས་པ་ཡི་རྣམ་བཞག་གོ།
རིམ་གྱིས་པ་ཡི་སྨན་ཆེན་འདི། །ཅིག་ཅར་བ་ཡི་དུག་ཏུ་འགྱུར། །ཅིག་ཅར་བ་ཡི་སྨན་
ཆེན་འདི། །རིམ་གྱིས་པ་ཡི་དུག་ཏུ་འགྱུར། །འདི་གཉིས་བསྲེ་བསླད་མེད་པ་གཅེས།།
མདོར་ན་ཅིག་ཅར་བ་ཞེས་བྱ་བ་ནི། གང་ཟག་དབང་པོ་རབ་ཀྱི་ཆོས་ཡིན་ལ། དབང་པོ་
རབ་དེ་བསོད་ནམས་ཀྱི་ཚོགས་བསགས་པ་རབ་ཏུ་གྱུར་པ་ལ་ཟེར་གྱི་ཁ་ཅིག་ལྟར་ན་རྒྱུ་
མེད་ལས་སྐྱེ་བ་དང་། གོང་དུ་ཚོགས་བསག་མི་དགོས་པས་དེ་བཞིན་གཤེགས་པས་
གསུངས་པའི་ཆོས་ཐམས་ཅད་ཀྱང་དོན་མེད་ཅིང་། ཁ་རྗེའམ་སྟེས་དབང་གིས་རྟོགས་པར་
འདོད་པ་ནི། རྒྱུ་འབྲས་ལ་བསྐུར་བ་བཏབ་པས་དེ་མི་རུང་བ་ཁོ་ནའོ། །འོ་ན་ཕ་རོལ་ཏུ་
ཕྱིན་པའི་ཐེག་པར་བརྩོན་འགྲུས་དང་། དབང་པོའི་བྱེ་བྲག་གིས་བསྐལ་པ་གྲངས་མེད་པ་
གསུམ་དང༌། སུམ་ཅུ་རྩ་གཉིས་དང་། དྲུག་ཅུ་རྩ་བཞི་ལ་སོགས་པར་འཚང་རྒྱ་བར་
བཤད། དགེ་བཤེས་སྟོན་པས་སློབ་མ་མོས་གུས་ཅན་དང་། བླ་མ་ཚད་ལྡན་དང་ཕྲད་ན་
སྔགས་ཀྱི་སྒོར་མ་ཞུགས་ཀྱང་། ཚེ་གཅིག་གིས་སངས་རྒྱས་ཐོབ་དུ་རུང་སྟེ། བྱང་ཆུབ་
སེམས་དཔའ་རྟག་ཏུ་ངུ་ལྟ་བུ་གསུངས་སྐད། གསང་སྔགས་སུ་ཚེ་གཅིག་གིས་སངས་
རྒྱས་ཐོབ་པ་དང༌། ཉི་མ་གཅིག་དང་། གཉིས་དང་གསུམ་གྱིས་འཐོབ་པ་དང༌། སྐད་ཅིག་
མ་གཅིག་གིས་འཐོབ་པ་ལ་སོགས་པ་མཐོ་དམན་དཔག་ཏུ་མེད་པ་ཞིག་གསུངས་པ་ཐམས་
ཅད་ཀྱང་དོན་གཅིག་སྟེ་ཁ་ཅིག་ནི་རྒྱུ་ལ་དགོངས། ཁ་ཅིག་ནི་ལམ་ལ་དགོངས། ཁ་ཅིག་
ནི་འབྲས་བུ་ལ་དགོངས་པས་མི་མཐུན་པ་མེད་དོ། །དེ་ལ། ལ་ལ་དག་ནི་མིར་གྱུར་ཚད་
ཐམས་ཅད་བསགས་པ་གཅིག་ཏུ་ཐག་བཅད་ནས། ངེད་སོ་སོ་སྐྱེ་བོ་བསྐལ་པ་གྲངས་མེད་
120



ཙན་དྷ་མ་ཎི་རཏྣ་ཛྭ་ལ་མ་ལེ།
གསུམ་ལ་སོགས་པར་བསོད་ནམས་ཀྱི་ཚོགས་ད་གཟོད་གསོག་དགོས་པ་ཡིན་ཟེར་ཏེ། དེ་
ལྟར་འགྱུར་ན་རྒྱལ་པོ་ཟས་གཙང་གི་སྲས་རྒྱལ་བུ་དོན་ཐམས་ཅད་གྲུབ་པ་ཡང་མི་ཡིན་
པས། ད་གཟོད་བསོད་ནམས་ཀྱི་ཚོགས་བསག་དགོས་པར་འགྱུར་བ་དང་། བསོད་ནམས་
ཀྱི་ཚོགས་དཔག་ཏུ་མེད་པ་གོང་དུ་སོང་ན། རྒྱུ་སྔོན་དུ་སོང་བའི་འབྲས་བུ་ལ་ལོངས་སྤྱོད་
པ་ཚེ་འདིར་སངས་རྒྱས་ལ་འགལ་བ་མེད་དོ། །ཡང་བསྟན་པ་གཅིག་ལ་སྟོན་པ་གཉིས་མི་
འབྱུང་ཞེས་ཟེར་བ་འདུག་སྟེ། དེ་ལྟར་འགྱུར་ན་སངས་རྒྱས་ཀྱི་འཕྲིན་ལས་རྒྱུན་ཆད་ཅིང་།
དེ་བཞིན་གཤེགས་པའི་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོར་ཡང་མི་འགྲོ། བྱང་
ཆུབ་མཆོག་ཏུ་སེམས་བསྐྱེད་པའི་འབྲས་བུ་ཡང་མེད། གཞན་དེ་ལྟ་བུའི་གཏམ་དེ་དེ་བཞིན་
གཤེགས་པའི་གསུང་རབ་ན་ཡང་མི་བཞུགས། བོན་འབུམ་ན་ཡང་དང་ཡང་དུ་ལྡབ་ཀྱིན་
འདུག་སྟེ། དེ་དེ་བཞིན་གཤེགས་པའི་བསྟན་པ་ལ་ཕྲག་དོག་བྱེད་པར་གོ་བས་ལུང་དུ་མི་
ཆེའམ་སྙམ། དོན་གྱིས་ན་བསགས་པ་སྔོན་དུ་མ་སོང་བའི་ཅིག་ཅར་བ་ནི་མི་སྲིད་པ་ཁོ་ན་
ཡིན་ནོ། །དེ་ལ་བསགས་པ་སྔོན་དུ་སོང་བའི་བྱེ་བྲག་ནི་སྨོན་འཇུག་གཉིས་ལ་སྔོན་དུ་
སྦྱངས་པ་དང་། གསང་སྔགས་ཀྱི་བུམ་པའི་དབང་ལ་སྔོན་དུ་སྦྱངས་པ་དང་། གོམས་པ་
དེ་མཐར་ཕྱིན་པ་དང་། གསང་དབང་དང་། ཤེས་རབ་ཡེ་ཤེས་དང༌། དབང་བཞི་པ་ལ་
སྔོན་དུ་སྦྱངས་པ་དེའི་འཕྲོ་ལ་རྣལ་འབྱོར་པ་དེ་འཆི་བའི་དུས་བྱས་ནས་གར་སྐྱེས་ཀྱང་།
སངས་རྒྱས་རྣམས་ཀྱི་ཐུགས་རྗེ་དང་སྨོན་ལམ་དེ། དེའི་ལས་སད་པར་བྱེད་པའི་དགེ་བའི་
བཤེས་གཉེན། རྩྭ་དང་ཤིང་དང་ནགས་ཚལ་དང་། འོད་དང་འོད་ཟེར་དག་དང་ནི། །ལྷ་
དང་ཀླུ་དང་མི་འམ་ཅི། །གནོད་སྦྱིན་སྲིན་པོ་ལྷ་མ་ཡིན། །སྣོད་དང་བཅུད་ཀྱི་སེམས་ཅན་
121



ཡི་དམ་གྱི་བསྐྱེད་རིམ།
-
དང༌། །སངས་རྒྱས་ཞེས་བྱ་སེམས་ཅན་དང་། །ཉན་ཐོས་རང་སངས་རྒྱས་ཚུལ་གྱིས། །
སྔོན་གྱི་ལས་འཕྲོ་སད་པར་བྱེད། །དེ་ལ་ཅིག་ཅར་བསམ་མི་ཁྱབ། །ཚུ་རོལ་མཐོང་བའི་
རྨོངས་པ་རྣམས། །ཅིག་ཅར་བ་ཞེས་བཞེད་གྱུར་ཀྱང་། །བསགས་པ་སྔོན་དུ་སོང་བ་ཡི།།
འབྲས་བུ་དུས་འདིར་སད་པ་ཡིན། །རྟེན་གྱི་གང་ཟག་དེ་དག་ལ། །ཕོ་ཚོད་མེད་པའི་བླ་མ་
རྣམས། །མདོ་རྒྱུད་ཟབ་མོ་མ་མཐོང་ཞིང་། །ཉམས་རྟོགས་ཁོང་ནས་མ་ཤར་བ། །རྨོངས་
པ་མང་པོ་མགོ་སྐོར་མཁན། །ཚེ་འདིའི་ཆེ་ཐབས་སྐྱོང་བ་ཡི། །གོས་བགབ་རིང་པོའི་དགེ་
བཤེས་རྣམས། །ཡོན་ཏན་ངོ་སྤྲོད་མི་ཤེས་པས། །བསགས་པའི་ལས་ཅན་གང་ཟག་ལ།
།བདུད་ཀྱིས་ཁྱེར་ཞེས་བསྐུར་བ་འདེབས། །རང་གཞན་ཐམས་ཅད་སྲེག་པར་བྱེད།། ཡོན་
ཏན་གོང་མ་མ་སྐྱེས་པས། །འདི་ཡིན་དེས་ཆོག་གདམས་ངག་བསྟན། །ཡོན་ཏན་བོགས་
འདོན་མ་ཤེས་པས། །ཕལ་ཆེར་ངན་སར་ལྟུང་ཉེན་ཆེ། །རྟེན་གྱི་གང་ཟག་དེ་དག་ལ།
།དཔལ་ཕག་མོ་གྲུ་པའི་ཞལ་སྔ་ནས། །སྔོན་སྦྱངས་གོམས་པའི་སྟོབས་ཡོད་ཀྱང༌།།
བསོད་ནམས་བསགས་པ་ཆུང་བ་འམ། །མོས་གུས་ལྟེམ་རྐྱང་བྱུང་གྱུར་པས། །རྒྱུད་སྨིན་
པའི་བླ་མ་མ་འཛོམ་ན། །ཞེ་འདོད་དུང་དུང་གི་ཁ་ན་མེད། །ལྷམ་ཞབས་ཟད་པས་ཀྱང་ཕན་
པ་མེད། །རྒྱལ་ཁམས་བསྐོར་བས་ཀྱང་རྙེད་པ་མིན། །མ་ནམ་མཁའ་མཉམ་པའི་སེམས་
ཅན་ལ། །སྙིང་རྗེ་ཆེན་པོ་ལས་བྱུང་བ། །བྱང་ཆུབ་སེམས་ཀྱིས་བླང་བྱས་ནས། །མོས་
གུས་རྒྱ་མཚོའི་རྦ་རླབས་ཀྱིས། །གདོང་མཆི་མས་བརླན་པའི་གདུང་ཤུགས་ཀྱིས། །རྒྱུད་
སྨིན་པར་བྱེད་པའི་བླ་མ་དེ། །ཐུགས་མི་བསྐྱོད་རྒྱལ་པོའི་ངོ་བོ་རུ། །གདན་བཞི་བརྩེགས་
པའི་སྟེང་དུ་བསམ། །ཕྱོགས་བཅུ་དུས་གསུམ་བཞུགས་པ་ཡི། །རྒྱལ་བ་རྒྱ་མཚོའི་ཚོགས་
122



ཙིན་དྷ་མ་ཎི་རཏྟ་ཛྭ་ལ་མ་ལེ།
རྣམས་དང༌། །གཉིས་སུ་མེད་པ་ཐམས་ཅད་ལ། །མཆོད་པའི་སྤྲིན་ཕུང་དཔག་མེད་པས།།
རྒྱུན་ཆད་མེད་པར་མཆོད་བྱ་ཞིང་། །དབང་བསྐུར་རྒྱུན་ཆད་མེད་པར་བླང་། །ཡི་གེ་བརྒྱ་
པ་ལ་སོགས་ཀྱིས། །དམ་ཚིག་ཉམས་པའི་དྲི་མ་སྦྱང་། །ཡོན་ཏན་བསྐྱེད་པའི་བླ་མ་དང་།
།འཕྲད་པའི་གསོལ་བ་བཏབ་བྱས་ན། །ངེད་ཀྱི་བླ་མ་གོང་མ་ལྟར། །རྒྱུད་སྨིན་པའི་རྗེ་དང་
མཇལ་ནས་ཀྱང་། །སྐྱོན་དག་ཡོན་ཏན་རྫོགས་གྱུར་ཅིང་། །མཆོག་གི་དངོས་གྲུབ་འཐོབ་
པར་ངེས། །སངས་རྒྱས་གཉིས་པ་ལྟ་བུ་ཡི། །བླ་མ་དམ་པས་བཀའ་སྩལ་གསུང་།། དེ་
ཅིག་ཅར་སྤྱི་ཡི་རྣམ་བཞག་གོ །ཞེས་སོ། །གཉིས་པ་ཉེས་པར་འགྱུར་བ་ནི། །རྩ་བ་ནས་
ཚིག་རྐང་ཉེར་གཅིག །བརྒྱ་ལ་གལ་ཏེ་རྣལ་འབྱོར་པ། །འཇིག་རྟེན་གྱི་མན་ངག་ཟབ་མོ་
ཡིས། །རླུང་གནད་དུ་སོང་བའི་རྟེན་འབྲེལ་གྱིས། ཁ་དོག་གཟུགས་བྱད་གསལ་ན་ཡང་།
།དང་པོ་སྦྱོར་བ་བྱང་ཆུབ་སེམས་ཀྱིས་མ་ཟིན་པར། །དུག་གསུམ་གྱི་བདུད་ཀྱིས་ཁྱེར་བའི་
གང་ཟག་རྣམས། །རྩ་བའི་རྡོ་རྗེ་སློབ་དཔོན་ལ། །འཁུ་ཞིང་ཁྱད་དུ་གསོད་པ་རྣམས། །ཡི་
དམ་ལྷ་ཡི་གཟུགས་བཟུང་ནས། །རྡོ་རྗེ་དམྱལ་བར་སྲེག་པར་བྱེད། །དེ་ཡི་འཁོར་དུ་
གཏོགས་པ་དང་། །འབྲེལ་བར་གྱུར་པ་ཐམས་ཅད་ཀྱང་། །ཐར་པ་ནག་པོའི་འཁོར་བཞིན་
དུ། །ནགས་ལ་མཆེད་པའི་མེ་ལྕེ་ལྟར། །དཀར་པོའི་ས་བོན་ཐལ་བར་བྱེད། །དགོངས་པ་
འདུས་པར་གསུངས་པ་དང་། །ལྷ་འདོད་ཆགས་སྐྱེ་ན་ཡི་དྭགས་ཡིན། །ལྷ་ཞེ་སྡང་སྐྱེ་ན་
དམྱལ་བ་ཡིན། །ལྷ་གཏི་མུག་སྐྱེ་ན་དུད་འགྲོ་ཡིན། །ལྷ་དུག་ཏུ་སོང་ན་མི་དགེ་བ། །དེ་
ལས་སྡུག་བསྔལ་འབྱུང་བར་གསུངས། །དེ་བས་ལྷ་ལ་བྱང་ཆུབ་ཀྱི་སེམས་ཀྱི་བྱ་ར་གཅེས།
ཞེས་སོ། །
123



ཡི་དམ་གྱི་བསྐྱེད་རིམ།
-
-
གསུམ་པ་སངས་རྒྱས་སུ་འགྱུར་བ་ནི། རྐང་པ་བདུན། དང་པོ་ལས་ཀྱི་སྦྱོར་བ་
བྱང་ཆུབ་ཀྱི་སེམས་ཀྱིས་ཟིན་ན། ས་བརྒྱད་འཐོབ་པར་ཀླུ་སྒྲུབ་བཞེད་པ་ནི། ཆོས་རྗེ་བྱང་
ཆུབ་ཀྱི་སེམས་ལས་བྱུང་བར་གྱུར་ཅིང་། བསྐྱེད་རིམ་ཀུན་བརྟགས་སུ་འདོད་པའི་སྤྲོས་
པས། སྟོང་པའི་ལས་དང་། ཉོན་མོངས་པ་དང་། ཤེས་བྱའི་སྒྲིབ་པ་གསུམ་སྤངས་
པའི་སངས་རྒྱས་དང་། སྐུ་གསུང་ཐུགས་གཉིས་མེད་གཅིག་ཏུ་གྱུར་པ་ཡིན་
པས། ས་བརྒྱད་ཐོབ་པ་ངོ་མཚར་ཅི་ཆེ་སྟེ། །དེ་ཡང་བྱང་ཆུབ་སེམས་ཀྱི་རང་
བཞིན་སྐུ། །དཔལ་ལྡན་རྡོ་རྗེ་འཆང་ཞེས་སོ། །
རྫོགས་པའི་རིམ་པ་ལ་གཉིས་ལས། མཚན་མ་ཅན་གྱི་རྫོགས་རིམ་དང་།
མཚན་མ་མེད་པའི་རྫོགས་རིམ་མོ། །དེ་ལྟར་ཡང་། ཉམས་མྱོང་དྲི་མ་མེད་པ་ནས། །བླ་
མ་དམ་པ་བསྒོམ་པ་ནི། །བསྐྱེད་རྫོགས་གཉིས་ཀྱི་གདམས་ངག་ལས། །རྫོགས་རིམ་རྣམ་
པ་གཉིས་ཡིན་ཏེ། །མཚན་མ་ཅན་དང་མཚན་མེད་དོ། །ཞེས་སོ། །དང་པོ་མཚན་མ་ཅན་
གྱི་རྫོགས་རིམ་ལ་གསུམ་སྟེ། མདོར་བསྟན་པ་དང༌། ངེས་ཤེས་ཁྱད་པར་ཅན་བསྐྱེད་པའི་
ཕྱིར་བརྒྱུད་པ་གོང་མ་རྣམས་ཀྱི་དགོངས་པ་གཅིག་ཏུ་བསྟན་པ་དང་གཅིག །སྲིད་པའི་རྩེ་
མོའི་སེམས་ཀྱིས་སངས་མི་རྒྱ་བ་དང༌། འོད་གསལ་བསྒོམས་པས་སངས་རྒྱ་བ་དང་།
སངས་རྒྱས་ནས་ཀྱང་རང་གི་སེམས་ངོ་བསྟན་པའི་བླ་མ་བསྙེན་བཀུར་བ་དང་གསུམ་གྱིས་
མོས་གུས་གཙོ་བོར་བསྟན་པ་དང་གཉིས། རྩ་བའི་ལྟུང་བས་མ་ཕོག་པར་སྒོམ་པའི་གནས་
གསུམ་བསྟན་པ་དང་གསུམ། མཆོད་པའི་ཚོགས་ཀྱིས་རྒྱུན་ཆད་མེད་པར་མཆོད་པ་དང་
124



ཙིན་དྷ་མ་ཎི་རཏྟ་ཛྭ་ལ་མ་ལེ།
བཞི། ལམ་ཟབ་མོ་བླ་མའི་ལམ་ཁྲིད་ཀྱི་རིམ་པ་བསྟན་པ་དང་ལྔས། རྒྱས་པར་བཤད་པའོ།
གསུམ་པ་མོས་གུས་ཚད་དུ་མ་ཕྱིན་ན་ཐོས་པ་དང་བསམ་པས་བརྟག་དཔྱད་བྱས་པའི་སྟོང་
ཉིད་དེ་བློས་བྱས་ཀྱི་སྟོང་པར་བཞེད་པའོ། །དེའི་དང་པོ་མདོར་བསྟན་ནི། སྤྱིར་དཔལ་
ལྡན་ཕག་མོ་གྲུ་པ་ཡིས། །མདོ་རྒྱུད་རྣམས་ཀྱི་རྗེས་སུ་འབྲངས་ནས།།
ཉམས་སུ་བཞེས་པའི་གདམ་ངག་ནི། །ཞེས་སོ། ། །
གཉིས་པ་ལ་ལྔ་ལས་དེའི་དང་པོ་ནི་ཚིག་རྐང་བཅུ། རྣལ་འབྱོར་གྱི་དབང་
ཕྱུག་དཔལ་བིརླ་པ་དང་། འགྲོ་བའི་མགོན་པོ་སློབ་དཔོན་ཀླུ་སྒྲུབ་དང་།
དཔའ་ལྡན་ཏིལླི་པ་དང་ནཱ་རོ་ལ་སོགས་པ་དང་། གྲུབ་ཐོབ་བརྒྱུད་པ་གོང་མ་
རྣམས། ལམ་ཟབ་མོ་བླ་མའི་མོས་གུས་ཀྱིས། ཚེ་འདིར་མཆོག་གི་
དངོས་གྲུབ་འགྲུབ་པར་བཞེད་པ་དང་། གང་གི་དྲིན་གྱིས་བདེ་ཆེན་ནི། སྐད་
ཅིག་ཉིད་ལ་འཆར་བ་ཡང་། ཐེག་པ་ཆེན་པོ་གསང་སྔགས་སུ། རྡོ་རྗེ་
འཆང་གིས་གསུངས་པ་དང་། །ཞེས་སོ། །
གཉིས་པ་ལ་གསུམ། དེའི་དང་པོ་ནི་ཚིག་རྐང་དྲུག་སྟེ། དུས་གསུམ་གྱི་
སངས་རྒྱས་ཀུན་ལ་ཡང་། དཀའ་བ་དྲག་པོ་སྤྱོད་པའི་དུས་སུ། དེ་ཚེ་
རྒྱལ་བ་མཁའ་རྡོ་རྗེ་ཞེས་པས། དེ་རྣམས་མདུན་གྱི་ནམ་མཁའ་ལ་བྱོན་ནས་ཏིལ་གྱི་
125



བླ་མ་དམ་པ། །
གང་བུ་བཞིན་དུ་བཀང་ནས། མགྲིན་གཅིག་ཏུ་འདི་སྐད་གསུངས་ཏེ། ཁྱོད་སྒོམ་
པའི་བསམ་གཏན་འདི་ནི་རྣམ་དག་མིན། འདིས་ནི་མཐར་ཐུག་མི་འཐོབ་
སྟེ་ཞེས་སོ། །
གཉིས་པ་ནི་རྐང་པ་བདུན་ཏེ། ནམ་མཁའི་ངོས་ལྟར་དག་པ་ཡི། །
འོད་གསལ་བ་ལ་དམིགས་པར་བྱ། །འོད་གསལ་བ་ལ་དམིགས་བྱས་
ན། །རང་དགའི་གཟུགས་སུ་སྟོན་པར་བྱེད་ཅེས། །བྱང་ཆུབ་འཐོབ་པའི་
ཆོས་བསྟན་པས། །བྱང་ཆུབ་མཆོག་གི་ཤིང་དྲུང་དུ། །སྲོད་ལ་བདུད་
རྣམས་བཏུལ་ནས་ཐོ་རངས་རྫོགས་སངས་རྒྱས་ཞེས་སོ། །
གཉིས་པའི་གསུམ་པ་ནི། ཚིག་རྐང་དྲུག་སྟེ། བླ་མ་རིན་ཆེན་དཔལ་ལྡན་ཕག་
མོ་གྲུ་པའི་ཞལ་སྔ་ནས། དུས་གསུམ་གྱི་སངས་རྒྱས་ཐམས་ཅད་ཀྱང་།
རང་གི་རྩ་བའི་བླ་མ་རིགས་ཀྱི་བདག་པོས་སྤྱི་བོར་བརྒྱན། རང་སེམས་
སངས་རྒྱས་སུ་སྟོན་པའི་བླ་མ་དམ་པ་མཆོད་ཅིང་བསྙེན་བཀུར་བ་ཡིན།
ཡང་དང་ཡང་དུ་བཀའ་སྩལ་གསུང་ཞེས་སོ། ། །
གསུམ་པ་བསྒོམ་པའི་གནས་ལ་གསུམ་སྟེ། དང་པོ་ནི་ཚིག་རྐང་བཅུ་གསུམ་སྟེ།
འཁོར་འདས་གཉིས་ཀྱི་ཡོན་ཏན་རྣམས། རྒྱུ་འདི་ལས་འབྲས་བུ་འདི་
126



ཙིན་དྷ་མ་ཎི་རཀྟ་ཛྭ་ལ་མ་ལེ།
འབྱུང་དཔག་དུ་མེད་པ་རྣམས། ཐམས་ཅད་བླ་མ་མ་གཏོགས་པ།
བསོད་ནམས་ཀྱི་ཚོགས་དང་། ཡེ་ཤེས་ཀྱི་ཚོགས་དང་། ས་དང་ལམ་གྱི་
ཡོན་ཏན་དང༌། འབྲས་བུ་སངས་རྒྱས་དང་དེ་རྣམས་གཞན་ནས་རྙེད་པ་མི་
སྲིད་ཅིང་། ཡུན་དུ་ཕན་པ་དང་། འཕྲལ་དུ་བདེ་བའི་སྲོག་གཅིག་པོ་དེ། བླ་
མ་དམ་པ་ཡིན་པར་ངེས་པས། དེས་ན་བླ་མ་ལ་བརྙས་པའི་རྩ་བའི་ལྟུང་བ་དང་
པོས་མ་ཕོག་པར་བྱས་ལ། དགོས་འདོད་འབྱུང་བའི་རིན་ཆེན་དབང་གི་རྒྱལ་པོ་
ལྟར། སྤྱི་བོའི་གཙུག་ཏུ་བཀུར་བར་བྱ་སྟེ། བྱང་ཆུབ་སེམས་ཀྱིས་མཆོད་
ནས་ཀྱང་། འདོད་པའི་དོན་ཀུན་གསོལ་བ་གདབ། ཅེས་པས་གསོལ་བ་
གདབ་པ་ནི། རྗེ་རིན་པོ་ཆེའི་བྱིན་རླབས་ཀྱིས། བདག་མིང་འདི་ཞེས་བགྱི་བ་ལ། དེ་
བཞིན་ཉིད་ཀྱི་ཡེ་ཤེས་བསམ་གྱིས་མི་ཁྱབ་པས། གང་བ་དང་། ཤིན་ཏུ་གང་བ་དང༌།
སྨིན་པ་དང་། ཤིན་ཏུ་སྨིན་པར་མཛད་དུ་གསོལ་ལོ། །ཞེས་སོ། །ཡང་ཉམས་མྱོང་ལས།
བླ་མ་དམ་པ་བསྒོམ་པ་ནི། སྤྱི་བོའི་གཙུག་དང་རྐང་མཐིལ་བར། །རྡོ་རྗེ་ལུས་ཀྱི་རྩ་ཡི་
གནས། །གསུམ་དང་བཞི་དང་ཉི་ཤུ་བཞི། །གཙོ་བོ་སུམ་ཅུ་རྩ་གཉིས་ཀྱི། །ཕྱི་ནང་གསང་
བའི་རྟེན་འབྲེལ་གྱི། །གང་ལ་ཇི་ལྟར་འགྱུར་བ་ཡི། །དཔའ་བོ་རྣལ་འབྱོར་མ་རྣམས་
དང༌། །འགྲོ་བ་སེམས་ཅན་ཐམས་ཅད་ཀྱི། །སྐྱེ་བའི་རྒྱུ་དང་གནས་པའི་གཞི། །འཇིག་
པའི་རྐྱེན་དང་བདེ་སྡུག་དང༌། །ཟག་བཅས་ཟག་པ་མེད་པ་ཡི། །མངོན་ཤེས་ཇི་ལྟར་འབྱུང་
127



བླ་མ་དམ་པ།
བ་དང་། །འཁོར་བ་མྱ་ངན་འདས་པ་ཡི། །འདུག་ལུགས་མངོན་དུ་གྱུར་པ་ཡི། །རྡོ་རྗེ་
འཆང་ཆེན་མི་གཟུགས་ཅན། །དཔལ་ལྡན་ཕག་མོ་གྲུ་པ་ཡི། །ཚད་ལྡན་བླ་མ་རྡོ་རྗེ་
འཛིན། །གང་དང་གང་དུ་བསམས་པ་དེར། །ཕྱི་ནང་གསང་བ་མཐར་ཐུག་གི །རྟེན་
འབྲེལ་ཇི་ལྟར་འབྱུང་བ་དང་། རང་ཉིད་བྱིན་གྱིས་བརླབས་པ་ཡི། །རང་བྱུང་ཡེ་ཤེས་སྐྱེ་
བའི་གནད། །རིན་ཆེན་བླ་མ་བསྒོམ་པའི་ཐབས། ཁ་ཏ་ཅན་གྱིས་མ་གོ་ཞིང་། །སྟོང་
ཉམས་བསྒོམས་པས་རྟོགས་པ་མེད། །ཅེས་སོ། །གནས་གཉིས་པ་ནི་རྐང་པ་གཉིས་ཏེ།
སྙིང་གི་དབུས་སུ་བཞུགས་ནས་ཀྱང་། །འཁོར་འདས་གཉིས་ཀྱི་མདུན་
གྲོས་དྲི་ཞེས་སོ། །ཡང་ཞལ་གྱི་གདམས་པ་རིན་པོ་ཆེ་ནས། དུས་གསུམ་སངས་རྒྱས་
འདུས་པའི་སྐུ། །དཔལ་ལྡན་ཕག་མོ་གྲུ་པ་དེ། །བདག་ཅག་སློབ་འབངས་ཐམས་ཅད་ཀྱི།།
སྐྱོན་དག་ཡོན་ཏན་རྫོགས་བྱེད་པའི། །རྩ་བའི་བླ་མ་དམ་པ་ཡིན། །རིན་ཆེན་དབང་གི་
རྒྱལ་པོ་ལྟར། །དཔྱིད་ཀྱི་ཐིག་ལེར་གསུངས་པ་ཡིན། །ཧེ་རུ་ཀ་དང་ཕག་མོ་ཡི། །གནས་
སུ་རྒྱུན་ཆད་མེད་པར་བསྒོམ། །ཧེ་རུ་ཀས་ནི་གདུག་པ་འཇོམས། །རྗེ་བཙུན་མཁའ་
འགྲོས་ཕན་བདེ་ཡི། །ཡོན་ཏན་མཐའ་ཡས་སྟེར་བར་མཛད། །གཞུང་ཚོགས་མང་པོའི་
རྗེས་འབྲངས་ནས། །གནས་དང་ཉེ་བའི་གནས་རྣམས་དང་། །ཞིང་དང་ཉེ་བའི་ཞིང་དང་
ནི། །ཚན་དྷོ་ཉེ་བའི་ཚན་རྡོ་དང་། །དུར་ཁྲོད་ཉེ་བའི་དུར་ཁྲོད་དང་། །སངས་རྒྱས་ལྔ་ཡི་
ཕོ་བྲང་དུ། །སྒོམ་པར་འདོད་ལུགས་མང་ཡོད་ཀྱང་། །དཔའ་བོ་ཐམས་ཅད་ཧེ་རུ་ཀ།
མཁའ་འགྲོ་རིགས་ནི་སུམ་ཅུ་བདུན། །ཀུན་ཀྱང་ཕག་མོའི་རིགས་ལས་སྐྱེས། །བཅོམ་
128



ཙིན་དྷ་མ་ཎི་རཏྟ་ཛྭ་ལ་མ་ལེ།
ལྡན་འདས་ཀྱིས་གསུངས་པས་ན། །གཉིས་པོ་འདི་ལས་མ་གཏོགས་པ། ཁྱེད་ཀྱིས་གཞན་
དུ་མ་བསྒོམ་མཛོད། །དཔའ་བོ་མཁའ་འགྲོ་གདུག་པ་རྣམས། ཁྲོས་པས་ཕུང་བར་འགྱུར་
དུ་འོང་། །གནས་ནི་གཉིས་པོ་དེར་བསྒོམ་ན། །ཧེ་རུ་ཀ་དང་རྣལ་འབྱོར་མའི། །ཡོན་ཏན་
རྒྱ་མཚོ་མཐའ་ཡས་པ། །འགྲོ་བའི་མགོན་པོ་རིན་ཆེན་གྱིས། ཁྱོད་ལ་བྱིན་པར་ཐེ་ཚོམ་
མེད། །གསང་སྔགས་ཐབས་ཀྱི་ཡོན་ཏན་ཀུན། །རང་ལ་བྱིན་གྱིས་རློབ་པ་ཡི། །བླ་མ་
རིན་ཆེན་བདེ་ལེགས་མཛད། །རྒྱུན་ཆད་མེད་པའི་བརྩོན་འགྲུས་ཀྱིས། །ཉིན་མཚན་མེད་
པར་ཉམས་སུ་བླང་། །ཞེས་སོ། །ཡང་དེ་ལས། བླ་མ་དམ་པ་བསྒོམ་པ་ནི། འཁོར་བ་
སྡུག་བསྔལ་གྱི་རྒྱ་མཚོ་སྐེམ་པར་བྱེད་པའི་བསྐལ་པའི་མེ་དཔུང་ཆེན་པོ། མ་རིག་པའི་
མུན་པ་ཐམས་ཅད་སེལ་བར་བྱེད་པའི་ཡེ་ཤེས་ཉི་མའི་དཀྱིལ་འཁོར་ཆེན་པོ། དུས་གསུམ་
གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་གཉིས་སུ་མེད་པའི་ཡེ་ཤེས་ཀྱི་རྡོ་རྗེ་ཆེ ན་
པོས་དངོས་པོར་འཛིན་པའི་བློ་བྲག་གི་རི་བོ་ལྟ་བུ་དང་འཁོར་བ་ངན་སོང་སྡིག་པ་དང་སྒྲིབ་
པ་ཐམས་ཅད་འཇོམས་པར་མཛད་པ་བླ་མ་ཡིན་པས། ཉིན་པར་སྤྱི་བོར་བསྒོམ་པར་བྱ།།
མཚན་མོ་སྙིང་གི་དབུས་སུ་བསམ། །རྒྱུད་རྒྱལ་གསང་བ་འདུས་པ་ཡི། །ལུང་ཁུངས་
བཅས་ཏེ་ཡང་ཡང་གསུངས། །ཞེས་སོ། །ཡང་ལྷན་ཅིག་སྐྱེས་པའི་ཡེ་ཤེས་བསྐྱེད་པའི་
མཚམས་སྦྱོར། ཉོན་མོངས་འཁྲུད་པར་བྱེད་པའི་ཁྲུད་ཤིང་། ཐར་པའི་ཁང་བཟང་བགྲོད་
པར་བྱེད་པའི་ཐེམ་སྐས། ལམ་གསུམ་རྒྱུད་ལ་བསྐྱེད་པའི་མ་མ། དེ་ཉིད་སྟོན་པར་བྱེད་
པའི་སྟོན་པ་བླ་མ་དམ་པ་ཡིན་པས་མོས་གུས་ཚད་དུ་བསྐྱལ་བར་བྱའོ། །ཞེས་སོ། །
བསྒོམ་པའི་གནས་གསུམ་པ་ནི། ཚིག་རྐང་བཅུ་བདུན་ཏེ། མགྲིན་པ་ལོངས་སྤྱོད་ཀྱི་
129



བླ་མ་དམ་པ།
འཁོར་ལོ་ཉམས་དགའ་བ་དེར། མི་འཇིགས་སེང་གེའི་ཁྲི་སྟེང་དུ། པདྨ་
ར་གའི་གདན་ཆགས་པ་མེད་པ་མཚོན། ཐབས་དང་ཤེས་རབ་མཚོན་པ་ཉི་ཟླའི་གདན་
ལ། སྐྱོབ་མཛད་བླ་མ་རིན་པོ་ཆེ། །མགོན་པོ་ཚེ་དཔག་ཏུ་མེད་པའི་ངོ་བོ་
དེ། མཉམ་བཞག་ཆེན་པོའི་ཚུལ་དུ་བཞུགས། དེས་ཨ་ངའི་རྣམ་པར་
ཆོས་ཨ་སྐྱེ་བ་མེད་པ་མྱ་ངན་འདས་པའི་ཆོས་ང་བདག་ཏུ་འཛིན་པ་འཁོར་བའི་ཆོས་
རྣམས་གསུང་། དེ་ལ་རང་ཡང་མཉན་ཅིང་གཞན་རྣམས་ཀྱང་། ཟབ་
མོའི་ཆོས་ཀྱིས་ཚིམ་པར་བྱ། དེ་ལྟར་བྱས་པས་སྐུ་གསུང་ཐུགས་ཀྱི་འཁོར་
ལོ་དང་། དྲི་མེད་ཡེ་ཤེས་ཀྱི་འཁོར་ལོ་དང་། དཔལ་ལྡན་ནག་པོ་སྤྱོད་པ་
ལྟར། །ཉི་ཤུ་རྩ་བཞིའི་གནས་རྣམས་ཀྱང་། །བླ་མ་དམ་པས་སྟོན་པར་
བྱེད། །སྡེ་སྣོད་གསུམ་དང་རྒྱུད་སྡེ་བཞི། །རྒྱལ་བའི་གསུང་རབ་ཐམས་
ཅད་ཀུན། །ཆོས་རྗེ་མགོན་པོས་སྟོན་པར་མཛད་ཅེས་སོ།།
བཞི་པ་མཆོད་པ་ནི་ཚིག་རྐང་བཅུ་སྟེ། །འཁོར་འདས་ཀུན་གྱི་བདག་པོ་
མཆོག །དེ་བླ་མ་དཔལ་ལྡན་རྡོ་རྗེ་འཛིན་པ་ཡིན་ཞེས། །བླ་མ་རིན་ཆེན་རྗེ་
གོང་མ་གསུངས་པས་ན། །དུས་འདི་ནས་བཟུང་ནས་སངས་མ་རྒྱས་ཀྱི་
130



ཙིན་དྷ་མ་ཎི་རཏྣ་ཛྭ་ལ་མ་ལེ།
བར་དང་། འཁོར་བ་སྟོངས་པར་མ་གྱུར་ཚེ། དུས་རྣམས་ཀུན་ཏུ་མི་
འབྲལ་བར་བྱ་ཞིང་། མཉེས་པ་རྣམ་པ་གསུམ་གྱིས་མཉེས་པར་བྱ་ཞིང་། ཡན་ལག་
བདུན་པ་དབུལ་བར་བྱ་བ་ནི། དང་པོ་རྟེན་སྤྲུལ་པ་ནས། སྐུ་བལྟ་བའི་མཆོད་པ་དང༌།
ཕྱག་གི་མཆོད་པ་དང་། བསྟོད་པའི་མཆོད་པ་དང་གསུམ་གྱིས་ཕྱག་འཚལ་བའི་ཡན་ལག་
དང༌། ཀུན་ཏུ་བཟང་པོའི་སྤྲིན་ཕུང་ངམ་རྣམ་འཕྲུལ་གྱི་མཆོད་པ་དང༌། ཕྱིའི་མཆོད་པ།
ནང་གི་མཆོད་པ། གསང་བའི་མཆོད་པ། དེ་ཁོ་ན་ཉིད་ཀྱི་མཆོད་པ་ལ་སོགས་པ་བདག་
པོས་ཡོངས་སུ་བཟུང་བ་མེད་པའི་མཆོད་པ་དང་། རྫས་རིམ་པར་བཤམས་པའི་མཆོད་པ་
དང་། ལུས་འབུལ་བའི་མཆོད་པ་དང་བཞིས་མཆོད་པ་འབུལ་བའི་ཡན་ལག་དང་། རང་
དང་སེམས་ཅན་ཐམས་ཅད་ཀྱི་སྡིག་པ་བཤགས་པའི་ཡན་ལག་དང་། འཁོར་འདས་ཐམས་
ཅད་ཀྱི་དགེ་བའི་རྩ་བ་ལ་རྗེས་སུ་ཡི་རང་བའི་ཡན་ལག་དང་། ཆོས་ཀྱི་འཁོར་ལོ་བསྐོར་
བར་བསྐུལ་མ་གདབ་པའི་ཡན་ལག་དང་། མྱ་ངན་ལས་མི་འདའ་བར་གསོལ་བ་གདབ་
པའི་ཡན་ལག་དང༌། དགེ་བའི་རྩ་བ་ཐམས་ཅད་རྫོགས་པའི་བྱང་ཆུབ་ཏུ་བསྔོ་བའི་ཡན་
ལག་དང་བདུན་ནོ། །ངག་ཏུ་ཡང་འདི་སྐད་བརྗོད་དོ། །བླ་མ་ཡི་དམ་དཀོན་མཆོག་
ཚོགས་རྣམས་ལ། །ལུས་ངག་ཡིད་གསུམ་དང་བས་ཕྱག་འཚལ་ལོ། ཁྱེད་ལ་མཁའ་
མཉམ་ལོངས་སྤྱོད་ཐམས་ཅད་དང་། །ཀུན་བཟང་མཆོད་སྤྲིན་རྒྱ་མཚོ་དག་གིས་མཆོད།།
བདག་དང་འགྲོ་བའི་སྡིག་པ་ཅི་མཆིས་པ། །སོ་སོར་བཤགས་སོ་རྗེས་སུ་གཟུང་དུ་གསོལ།
ཁྱེད་ཀྱི་ཐུགས་དགོངས་མཁའ་ལྟར་དག་གྱུར་ཅིང་། །འགྲོ་དོན་དཔག་མེད་མཛད་ལ་ཡི་
131



བླ་མ་དམ་པ།
རང་ངོ༌། །ཕྱོགས་བཅུར་འཇིགས་མེད་སེང་གེའི་སྒྲ་དབྱངས་ཀྱིས། །དྲི་མེད་ཆོས་ཀྱི་
འཁོར་ལོ་བསྐོར་དུ་གསོལ། །ཇི་སྲིད་འཁོར་བར་ཐུགས་རྗེའི་སྨོན་ལམ་གྱིས། །མྱ་ངན་མི་
འདའ་བཞུགས་པར་གསོལ་བ་འདེབས། །དགེ་བ་འདི་ཡིས་མཁའ་མཉམ་འགྲོ་བ་ཀུན།།
མྱུར་དུ་རྫོགས་པའི་བྱང་ཆུབ་ཐོབ་གྱུར་ཅིག །དེ་ལྟར་མཆོད་པའི་ཚོགས་ནི་མ་ལུས་
པས། །རྒྱུན་ཆད་མེད་པར་མཆོད་ནས་ཀྱང་། །སྐུ་གསུང་ཐུགས་ཀྱི་བྱིན་
རླབས་ཀྱིས། །རང་གཞན་ཐམས་ཅད་སྨིན་པར་བྱ་ཞེས་སོ།
ལྔ་པ་ལམ་ཟབ་མོ་བླ་མའི་ལམ་ཁྲིད་ཀྱི་རིམ་པར་བསྟན་པ་ལ་གསུམ་སྟེ། མདོར་
བསྟན་པ་དང༌། བླ་མ་ལ་ཐ་མལ་དུ་མཐོང་བའི་དུས་དང་། ཉན་ཐོས་སུ་མཐོང་བ་དང་།
རང་རྒྱལ་དུ་མཐོང་བ་དང་། བྱང་ཆུབ་སེམས་དཔར་མཐོང་བ་དང་། སངས་རྒྱས་སྤྲུལ་
པའི་སྐུར་མཐོང་བ་དང་། སངས་རྒྱས་ལོངས་སྤྱོད་རྫོགས་པའི་སྐུར་མཐོང་བ་དང་།
གཉིས་ཀྱིས་གཟུགས་སྐུར་མཐོང་བ་དང་། བླ་མ་ལ་ཆོས་ཀྱི་སྐུར་མཐོང་བ་དང་དྲུག་གིས་
རྒྱས་པར་བཤད་པ་དང་། འཇུག་བསྡུ་བའོ། །དང་པོ་ནི་ཚིག་རྐང་བཅུ་གཅིག་སྟེ། བླ་མ་
རིན་ཆེན་ལས་བྱུང་བ། །ལམ་ཟབ་མོ་ཉམས་སུ་ལེན་བཞེད་ན། །བླ་
མའི་མོས་གུས་མ་གཏོགས་པ། །གཞན་ནས་རྙེད་པར་མི་འགྱུར་བར།།
བཀའ་དང་བསྟན་བཅོས་ཐམས་ཅད་དུ། །དམ་པ་རྣམས་ཀྱིས་རྒྱ་ཆེར་
བཤད། །བླ་མ་དམ་པ་རྗེ་གོང་མའི་ཞལ་སྔ་ནས། །བླ་མ་ཆོས་སྐུར་མ་
132



ཅིན་ངྷ་མ་ཎི་རཏྟ་ཛྭ་ལ་མ་ལེ།
གོ་ན། །རང་ཆོས་སྐུར་རྟོགས་པ་ཁ་ཏ་ཡིན། །བླ་མ་གཟུགས་སྐུར་མ་
གོ་ན། །རང་ཡི་དམ་དུ་གསལ་ཡང་བེག་པོས་ཁྱེར། །ཞེས་སོ། །
བར་པ་ལ་དྲུག་ལས་དེའི་དང་པོ་ནི་བླ་མ་ཞེས་པ་ནས་མ་ཐོས་སམ་ཡན་ཆད་དོ།།
བླ་མ་ལ་ཐ་མལ་ཡིན་སྙམ་དུ་སྐྱེ་ལགས་ན། །རང་རྟོགས་པ་མཐོ་ཡང་
ཉམས་ལ་ཤོར། །ཉམས་མྱོང་བཟང་ཡང་གཉིད་ཀྱིས་ཁྱེར། །ཆོས་བྱེད་
བྱེད་ལྟར་འདུག་ཀྱང་ཉོན་མོངས་དབང་། །བཙུན་པོ་ལྟར་འདུག་ཀྱང་ཆོས་
དང་བྲལ། །དེ་ལྟར་ཡང་ཕ་གི་གསང་སྔགས་ཀྱི་དམ་ཚིག་ནས། སྙིང་རྗེ་
རྒྱལ་པོ་༼ཕ་རྒྱུད་དང་། ལྷན་སྐྱེས་ཀྱི་རྒྱལ་པོ་༽མ་རྒྱུད་ནས། །མཆོག་
དང་ཐུན་མོང་གི་དངོས་གྲུབ་དང་། །ཞི་བ་ལ་སོགས་རྒྱས་པ་དང༌།།
དབང་དྲག་པོ་ལམ་གྱི་འབྲས་བུ་རྣམས། །བླ་མ་ལ་མོས་གུས་མ་བྱས་
ན། །འབྲས་བུ་འབྱུང་བར་མི་འགྱུར་བ། ཁྱེད་མཁྱེན་པ་ཅན་གྱིས་མ་
འཚལ་ལམ། །བྱ་བས་འབྲས་བུ་འདོད་པ་ཡི། །ཕྱི་རོལ་མུ་སྟེགས་ཀྱི་
དངོས་གྲུབ་ཀྱང་། །དུས་གསུམ་དུ་བླ་མ་མ་བཀུར་ན། །སྲིད་རྩེ་ཐོབ་
ཀྱང་ཤོར་ལགས་པས། །ལྷག་སྤྱོད་ཀྱི་བསམ་གཏན་མ་ཐོས་སམ། །ཞེས་
༼ པ་འདི་ལ། བསམ་གཏན་དེ་ནི་དཔེར་ན་འཕྱི་བ་གཉིད་པ་ལྟ་བུའི་ཏིང་ངེ་འཛིན་ཞིག་ཡོད་
133



བླ་མ་དམ་པ།
པར་འདུག་སྟེ། སྒྱུ་རྩལ་ཤེས་ཀྱི་བུ་རིང་དུ་འཕུར་བྱ་བ་དང་། རངས་བྱེད་ཀྱི་བུ་ལྷག་སྤྱོད་
བྱ་བ་གཉིས་ཡོད་པ་ལ། ལྷག་སྤྱོད་ལ་མི་རྟོག་པའི་ཏིང་འཛིན་བཟང་པོ་ཡོད་དེ། ལོ་
གསར་སྟག་གི་ཟླ་བ་ལ་ཏིང་ངེ་འཛིན་ལ་ཞུགས་ནས་ཕྱི་ལོ་ཡང་སྟག་གི་ཟླ་བ་འདོན་པ་
ཡོད་པར་འདུག་པ་ལ། ཁོའི་རལ་པའི་གསེབ་ན་བྱི་བས་ཚང་བྱས་ནས་འདུག་པས། བྱི་བ་
ལ་ཚིག་པ་ཟ་ནས་བསད་པས། དེའི་རྣམ་སྨིན་གྱིས་ཁོའི་ཏིང་ངེ་འཛིན་ཤོར་བ་ཡིན་པར་
གདའ་གསུང་། །
ད་གཉིས་པ་བླ་མ་ཉན་ཐོས་སུ་མཐོང་བ་ཤོ་ལོ་ཀ་གཉིས་ནི། བླ་མ་དམ་པའི་
མོས་གུས་ལས། །རྟོགས་པ་སྐྱེ་བར་བཞེད་ལགས་ན། །ཚེ་འདི་སྤངས་
པའི་བློ་གྲོས་དང༌། །འཁོར་བའི་རྒྱུ་འབྲས་ཐམས་ཅད་ལ། རྩ་བའི་བླ་
མ་དམ་པ་དེ། །འདོད་པ་མེད་པར་གོ་ལགས་ན། །འགོག་པའི་བདེན་
པའི་འབྲས་བུ་དེ། །རྒྱུད་ལ་སྐྱེ་བའི་སྣོད་དུ་འགྱུར། །ཞེས་སོ། །གསུམ་པ་
རང་རྒྱལ་དུ་མཐོང་བ་ནི་ཚིག་རྐང་བཅུ་གསུམ། སྡུག་བསྔལ་འཁོར་བའི་རྒྱ་མཚོ་
དེ། །མ་རིག་པ་ནས་བཟུང་ནས་རྒ་ཤིའི་བར་གྱི་རྟེན་ཅིང་འབྲེལ་བར་
འབྱུང་བ་བཅུ་གཉིས་པོ་འདིས། འཁོར་བའི་རྒྱ་མཚོར་འཁོར་བ་སྟེ། མ་
རིག་པ་དང་པོ་རྒྱུ་འགགས་པས། འདུ་བྱེད་ལ་སོགས་རྣམ་པར་ཤེས་པ།
134



ཅིན་དྷ་མ་ཎི་རཏྣ་ཛྭ་ལ་མ་ལེ།
མིང་དང་གཟུགས། སྐྱེ་མཆེད་དྲུག །རེག་པ། ཚོར་བ། སྲེད་པ། ལེན་པ། སྲིད་པ།
སྐྱེ་བ། རྒ་ཤི་རྣམས་རིམ་གྱིས་འགག་པར་འགྱུར་བས་ན། ཡང་རང་གི་
བླ་མ་དམ་པ་ལ། མ་རིག་པ་རྟོགས་པའི་ཤེས་རབ་ཅན། ཡང་དག་པའི་
དོན་ལ་གནས་པར་མཐོང་ན། དེ་ལྟར་མཐོང་བའི་སློབ་མ་དེ། །རྟེན་
འབྲེལ་ལུགས་ལས་ལྡོག་པ་ཡི། །ཟབ་མོ་རྟོགས་པའི་སྣོད་དུ་འགྱུར་ཞེས་
སོ། །བཞི་པ་བོ་དྷི་ས་ཏཱར་མཐོང་བ་ནི་ཚིག་རྐང་བཅུ་གསུམ་སྟེ། འཁོར་བ་དང་མྱ་
ངན་ལས་འདས་པའི་ཆོས་ཐམས་ཅད། གདོད་ནས་ཞི་ཞིང་མ་སྐྱེས་པ་ཡིན་
པས། འདི་ལ་བསལ་བ་ཅི་ཡང་མེད། གཞག་པར་བྱ་བ་ཅུང་ཟད་ཀྱང་མེད་
པའི་དོན་མཐོང་ནས། དེ་ལྟར་མ་རྟོགས་པའི་སེམས་ཅན་རྣམས་ལ། ཚད་
མེད་པའི་སྙིང་རྗེ་ཆེན་པོ་ཡིས་ནམ་མཁའ་དང་མཉམ་པའི་སེམས་ཅན་
རྣམས། བྱང་ཆུབ་མཆོག་ལ་འགོད་པར་བྱེད་པ་ཡི། གོ་ཆ་ཆེན་པོ་བགོས་
པར་གྱུར་པའི། མཉམ་མེད་རྒྱལ་བའི་སྲས་དམ་པ་དེར། བླ་མ་དམ་པ་
མཐོང་འགྱུར་ན། དེ་ལྟར་མཐོང་བའི་སློབ་མ་དེ། ཐེག་ཆེན་སྣོད་དུ་
འགྱུར་རམ་སྙམ། །ཞེས་སོ།། །།
ལྔ་པ་གཟུགས་སྐུར་མཐོང་བའི་དུས་ལ་གཉིས་ལས་དང་པོ་ནི་ཚིག་རྐང་དྲུག །བླ་
135



བླ་མ་དམ་པ།།
མ་དམ་པ་རྗེ་གོང་མའི་ཞལ་སྔ་ནས། བླ་མ་ལ་སངས་རྒྱས་སྤྲུལ་སྐུའི་འདུ་
ཤེས་མ་སྐྱེས་ན། བྱང་ཆུབ་སེམས་དཔའ་ཡིན་སྙམ་པའི་བསམ་པས་ཀྱང་།
སྨོན་པའི་སེམས་བསྐྱེད་ཙམ་པོ་དེ་ཡང་། སྐྱེ་འམ་མི་སྐྱེ་ཐེ་ཚོམ་ཟ་སྟེ་མི་སྐྱེ།
ཡང་དང་ཡང་དུ་བཀའ་སྩལ་གསུང་ཞེས་པས། །འདི་ལ་རི་ཁྲོད་ནམ་མཁའ་ལྡིང་
ནས། །རེས་འགའ་སྤྲུལ་སྐུའི་བླ་མ་བསྟེན། །བྱང་ཆུབ་སེམས་གཉིས་འདྲེས་པ་ཡིས།།
མ་འདྲེས་ཡོངས་སུ་རྫོགས་ཚུལ་དུ། །བྱ་དང་བྱེད་པ་སྣ་ཚོགས་བྱ། །སངས་རྒྱས་སྤྲུལ་
པའི་སྐུ་ཚོགས་ནི། །དབྱེར་མེད་ཐུགས་ལས་བྱུང་བ་ཡི། །སྐུ་གསུང་ཐུགས་ཀྱི་ཕྲིན་ལས་
ཀྱིས། །འགྲོ་བ་སྨིན་པར་མཛད་པ་དེ། ཐུབ་པ་ཆེན་པོའི་སྤྲུལ་སྐུ་ཡིན་ཞེས་སོ། །
གཉིས་པ་ལོངས་སྐུ་ཚིག་རྐང་ཉི་ཤུ་ནི། །བྱང་ཆུབ་སེམས་ཀྱི་རང་བཞིན་
སྐུ། །འདི་ལྟར་སངས་རྒྱས་བཅོམ་ལྡན་འདས། །བདག་གི་བླ་མ་རིན་
པོ་ཆེ་སངས་རྒྱས་རྣམ་པར་སྣང་མཛད་ཆེན་པོ་ནི། དུས་གསུམ་མཁྱེན་པའི་
ཡེ་ཤེས་ཀྱི་སྤྱན་ཅན། སྐུ་ལ་ཞིང་ཁམས་ཐམས་ཅད་སྣང་ཞིང་། ཞིང་ཁམས་
ཀུན་ཏུ་སྐུས་ཁྱབ་ཅིང་། འབད་པ་དང་རྩོལ་བ་མེད་པའི་ངང་ཚུལ་གྱིས།
ཞིང་རྣམས་མ་ལུས་པ་ཐམས་ཅད་དུ་སྐུ་གསུང་ཐུགས་ཀྱི་འཕྲིན་ལས་
རྣམས། ཞི་བ་དང་ཁྲོ་བོ་རྣམ་པ་སྣ་ཚོགས་ཀྱིས། ཇི་སྲིད་འཁོར་བ་མ་
136



ཙན་དྷ་མ་ཎི་རཏྣ་ཛྭ་ལ་མ་ལེ།
--
སྟོངས་ཀྱི་བར་དུ་སེམས་ཅན་ཐམས་ཅད་སྨིན་པ་དང་འགྲོལ་བར་མཛད་པའི།
འདུ་ཤེས་སྐྱེས་པར་གྱུར་པ་ན། དེ་སྨོན་འཇུག་བརྟན་པོའི་བླ་མ་ཡིན་ཞེས་
པས། དེ་ལྟར་ཡང་རི་ཁྲོད་ནམ་མཁའ་ལྡིང་ནས། རེས་འགའ་ཟུང་འཇུག་ལོངས་སྤྱོད་
རྫོགས། །གཟུགས་དང་ཚོར་བ་འདུ་ཤེས་དང་། །འདུ་བྱེད་རྣམ་ཤེས་ཕུང་པོ་ལྟར། །
གཉིས་སུ་མེད་པར་ལོངས་ཀྱང་སྤྱོད། །ངམ་ངམ་ཤུགས་ཀྱིས་རྫོགས་ནས་མཆི། །ཟུང་དུ་
འཇུག་ཅིང་ངོས་གཟུང་མེད། །བྱང་ཆུབ་སེམས་གཉིས་དབྱེར་མེད་པ། །དཔལ་ལྡན་རྡོ་རྗེ་
འཆང་གི་སྐུ། །འོག་མིན་གནས་མཆོག་དམ་པ་ན། །མཚན་དང་དཔེ་བྱད་དཔལ་འབར་
བ། །བྱང་ཆུབ་སེམས་གཉིས་འདྲེས་པ་ཡིན། །བུ་བྱང་ཆུབ་སེམས་དང་མི་འབྲལ་ཞུ།།
ཞེས་སོ། །ཡང་མོས་གུས་བཟང་པོ་བླ་མ་ལོངས་སྐུར་མཐོང་བ་དེ་འདྲ་བས་ཀྱང་།
མཐར་ཐུག་ཆོས་སྐུ་མི་འཐོབ་སྟེ། ཐུབ་པ་ལོངས་སྤྱོད་རྫོགས་པའི་སྐུ་
འདི། །ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ། ས་བཅུའི་མགོན་པོའི་
ཤེས་བྱའི་སྒྲིབ་པའི་སྣང་བ་ཡིན་ཏེ། བླ་མ་ལ་ཆོས་ཀྱི་སྐུར་མཐོང་དགོས་སོ། །
དྲུག་པ་བླ་མ་ལ་ཆོས་སྐུར་མཐོང་བའི་དུས་སུ་རང་ལ་རྟོགས་པ་རབ་སྐྱེ་སྟེ། དེ་
ལྟར་ཡང་བླ་མ་རྡོ་རྗེ་འཛིན་པ་ལས། འོད་གསལ་རྡོ་རྗེ་རྙེད་པ་ལ། །རྒྱུན་
ཆད་པ་མེད་པའི་ཏིང་འཛིན་གྱིས། །ཤེས་བྱའི་སྒྲིབ་པ་སྤངས་པའི་ཚེ།
རྣམ་པར་སྣང་མཛད་ཆེན་པོའི་བླ་མ་དེ། །ཡུལ་དང་ཡུལ་ཅན་གཉིས་མེད་
137



བླ་མ་དམ་པ།
པར། །དབྱེར་མེད་འོད་གསལ་ཆེན་པོར་འགྱུར། བླ་མ་རིན་ཆེན་རྗེ་གོང་
མའི་ཞལ་སྔ་ནས། །རྟོགས་པ་བསྐྱེད་པའི་བླ་མ་དེ། རྒྱལ་བ་ལོངས་སྤྱོད་
རྫོགས་པའི་སྐུ་དེ་ཡང་། །ཅིས་ཀྱང་ཡིན་པར་མི་བཞེད་དེ། །དེ་ཡང་ཀྱེ་
རྡོ་རྗེ་ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་
རྙེད་དེ། །བླ་མའི་དུས་མཐའ་བརྟེན་པ་དང་། །རང་གི་བསོད་ནམས་
ལས་ཞེས་བྱ་ཞེས་པས། དུས་ཀྱི་མཐའ་ནི་བླ་མ་ལ་ཆོས་ཀྱི་སྐུར་མཐོང་བའི་དུས་ཡིན།
དེ་རང་གི་སེམས་ཡིན། སེམས་སྤྲོས་པའི་མཐའ་དང་བྲལ་བ་ཡིན། །དེ་ལྟར་ཡང་ནམ་
མཁའ་ལྡིང་ནས། །ཆོས་སྐུ་བླ་མ་རང་སེམས་ནི། །སྤྲོས་པའི་མཐའ་དང་བྲལ་བ་ཡིས།།
འཁོར་འདས་ཀུན་ལ་ཁྱབ་པ་པོ། །དངོས་མེད་དངོས་དང་བྲལ་བ་དང་། །སྐད་ཅིག་ཙམ་ .
ཡང་མི་འབྲལ་ཞུ། ཞེས་སོ། །ཡང་འུར་དེད་ཀྱིས་ཞུས་པ་ལས། །རང་གི་རྩ་བའི་བླ་མ་
ལ། །གང་གང་ཇི་ལྟར་བལྟས་པ་ཡི། །སྐྱོན་དང་ཡོན་ཏན་བྱུང་བ་ལས། །གཞན་དུ་
འགྱུར་བ་མི་སྲིད་དེ། །སྣང་སྲིད་འཁོར་འདས་ཐམས་ཅད་ཀུན། །རང་སེམས་ཡིན་པའི་
རྒྱུ་མཚན་གྱིས། །བླ་མ་རྡོ་རྗེ་འཆང་ཆེན་དུ། །ལྟོས་དང་བུ་གཅིག་དགོས་སེ་བ། །རང་
ཉིད་རྡོ་རྗེ་འཆང་དུ་འགྱུར། །གཡའ་དང་བྲལ་བའི་མེ་ལོང་ལ། །ཁྱད་ཀྱི་གཟུགས་བརྙན་
བསྟན་པ་འདྲ། །རྡོ་རྗེ་མཁའ་འགྲོ་མ་ཚོགས་རྣམས། །དཔང་པོར་བཞག་པའི་སྙིང་གཏམ་
ཡིན། །ཉམས་སུ་ལོངས་དང་རྣལ་འབྱོར་པ། །ཞེས་སོ། །
138



ཙིན་དྷ་མ་ཎི་རཏྣ་ཛྭ་ལ་མ་ལེ།
གསུམ་པ་མཇུག་བསྡུ་བ་ནི་ཚིག་རྐང་བཅུ་གཅིག །དོན་ལ་བདག་རྐྱེན་
བསོད་ནམས་ཀྱི་ཚོགས་བསགས་པ་ཡིན། །བསོད་ནམས་བསགས་པའི་
ཁ་ཚོན་དུ། །བླ་མ་དེ་ཇེ་མཐོ་ཇེ་མཐོར་གྱུར་པ་དང་། །གཞན་རྐྱེན་བླ་མ་
དམ་པར་ཤར་བ་དེས་རང་ཉིད་སྨིན་པ་དང་འགྲོལ་བར་བྱེད་པ་ཡང་། ཉི་མ་
དང་ནི་འོད་ཟེར་རམ། །ས་བོན་དང་འབྲས་བུ་ཇི་བཞིན་དུ། །རྟེན་འབྲེལ་
ཟབ་མོས་གྲུབ་པས་ན། །མོས་གུས་ཀྱི་རྟེན་འབྲེལ་ངོ་མཚར་ཆེ། །མོས་
གུས་ཚད་དུ་འཁྱོལ་ལགས་ན། །རྟོགས་པ་ཡང་ཚད་དུ་ཕྱིན་ནས་མཆིའོ་
ཞེས་སོ། །གསུམ་པ། བློས་བྱས་ཀྱི་སྟོང་པ་ནི་ཤོ་ལོ་ཀ་ལྔ། མོས་གུས་ཚད་དུ་མ་
ཕྱིན་པར། །ཐོས་པ་དང་བསམ་པའི་ཤེས་རབ་ཀྱིས། །བརྟགས་ཤིང་
དཔྱད་པའི་སྟོང་ཉིད་ཀྱང་། །བློས་བྱས་པའི་སྟོང་པར་བླ་མ་དམ་པས་
བཞེད། །ཉམས་དང་མྱོང་བའི་ཆོས་རྣམས་དང་། །རྒྱལ་བའི་གསུང་
རབ་ཟབ་མོ་དང༌། །གྲུབ་ཐོབ་གོང་མའི་མགུར་རྣམས་དང༌། །རྣལ་
འབྱོར་བཞི་ཡི་ཡི་གེ་ཡིས། །སེམས་ལ་ཚུར་ལ་བཀབ་པའི་རྟོགས་པ་
འདི། །མོས་གུས་མེད་པའི་གང་ཟག་ལ། །སྐྱེ་བ་ཤིན་ཏུ་སླ་ན་ཡང་།།
139



བླ་མ་དམ་པ།
དེ་ལྟ་བུའི་རྟོགས་པ་དེས། །ཉོན་མོངས་པའི་རྣམ་རྟོག་མི་སྤོང་བས། །འཁོར་
བའི་རྒྱ་མཚོ་ག་ལ་བརྒལ། །སྤྲོས་དང་བྲལ་བ་མི་ཤེས་པས། །སྤྲོས་
པའི་མཚན་མ་ཇི་ལྟར་སྤོང་། །སྐྱེ་མེད་འོད་གསལ་མ་རྟོགས་པར། །སྐྱེ་
བའི་ཆུ་རྒྱུན་ཇི་ལྟར་གཅོད། ཁེ་གྲགས་སྒོམ་གྱི་ཡང་ཟོང་ཅན། །རྟོགས་
པའི་ཁ་ཚོ་ཆེ་བ་ཀུན། །ཤི་ནས་ཕམ་པོར་མི་འཆིའམ། ཞེས་སོ། །དེ་ཡང་
བློ་གྲོས་འཇུག་པ་ལས། ཐོས་བསམ་ཆོས་ཉིད་མཁའ་ལྟར་རྟོགས་ན་ཡང་། །རྟོག་པའི་
སྤྲིན་གྱིས་བཀབ་ནས་དང་བ་མེད། །བློས་བྱས་སྟོང་པ་བསྐལ་པར་བསྒོམ་ན་ཡང་།།
གསེར་གྱི་སྒྲོག་ཏུ་ཆུད་པས་གྲོལ་བའི་དུས་སྐབས་མེད། །དམིགས་པ་མཚན་མའི་སྤྲོས་པ་
གང་བསྒོམས་ཀྱང་། །སྤྲོས་བྲལ་སྣང་མེད་ཆོས་དབྱིངས་ག་ལ་རྟོགས། །དྲན་དང་དྲན་
མེད་ཟུང་འཇུག་འདོད་པ་ཡང་། །ཐོས་བསམ་རྟོགས་པས་བྱས་པའི་ལྟ་བ་ཡིན། །མཁའ་
དབྱིངས་མི་རྟོག་སྦ་ཅན་སྔོ་རྣམས་འཁྲུ། །དྲན་པ་ཚོལ་ཅིག་དེ་ཡང་ཚོལ་ཅིག་ཅེས། །མ་
རྙེད་པ་དེ་མཐར་ཐུག་ཡིན་ཞེས་ཟེར། །དེ་ཡང་ཐོས་དང་བསམ་པས་མཐར་ཐུག་འཚོལ་བ་
ན། །བློས་བྱས་བཅོས་མས་འཚོལ་བའི་ནང་དུ་འདུས། །ཞེས་གསུངས། གཉིས་མེད་
མཁའ་དང་མཉམ་པར་ག་ལ་འགྱུར། །ཕྱག་རྒྱ་ཆེན་པོ་བསམ་མེད་བརྗོད་ལས་འདས་པ་
དེ། །རྟོག་པའི་དྲི་མ་གང་གིས་བསྒོམ་ན་ཡང་། །སྤྲོས་བྲལ་སངས་རྒྱས་ཐོབ་པར་ག་ལ་
འགྱུར། །བདུད་རྩི་དྲི་མེད་མོས་གུས་རྐྱེན་རྣམས་དང་། རང་དགའ་ཐ་མལ་ངང་ལ་གནས་
པ་མ་གཏོགས་པ། །གང་གིས་ཀྱང་ནི་བྱང་ཆུབ་ནམ་མཁའི་ཉ་དཀྱིལ་ག་ལ་རྒྱས། །བླ་མ་
140



ཙིན་དྷ་མ་ཎི་རཏྟ་ཛྭ་ལ་མ་ལེ།
མཚན་ལྡན་དགོས་ཀྱི་མདོ་༼དོ་༽ཡོད་སྐྱེས་བུ་ཀུན། །ཞེས་སོ། །དེས་ན་ལམ་ཐམས་ཅད་
བླ་མས་བགྲོད་པ་ཡིན་པས། མོས་གུས་ཁོ་ན་གལ་ཆེ་སྟེ། དེ་ཡང་གཅེས་པའི་སྙིང་པོ་
ནས། མ་རིག་པ་སྡུག་བསྔལ་གྱི་ཕུང་པོ་འདག་པར་བྱེད་པ་ལ། ལམ་ཉམས་སུ་ལེན་པའི་
དབང་དུ་བྱས་ན། རྒྱུ་དང་། ལམ་དང༌། འབྲས་བུ་ཐམས་ཅད་དུ་བླ་མ་གཅིག་པུས་ལམ་
དུ་འགྲོ་བར་བཞེད་དེ། དེ་ཡང་སློབ་དཔོན་བིདྨ་པའི་ཞལ་ནས། རྒྱུ་དང༌། ལམ་དང་།
འབྲས་བུའི་དབང་། དབང་ལམ་གྱི་འཁོར་ལོར་འཁོར་བར་བཞེད། ཅེས་སོ། །ཕ་རོལ་དུ་
ཕྱིན་པའི་ཐེག་པའི་དབང་དུ་བྱས་ན་ཡང་། སེམས་བསྐྱེད་ཉི་ཤུ་རྩ་གཉིས་བྱང་ཆུབ་མཆོག་
ཏུ་སེམས་བསྐྱེད་པའི་བླ་མ་ལ་བསྟེན་ནས་འཐོབ་ཅིང་། སེམས་བསྐྱེད་ཉི་ཤུ་རྩ་གཉིས་ཀྱིས་
ལམ་འགྲོ་བར་བཞེད་དེ། དོན་ལ་སྔགས་དང་ཕ་རོལ་ཏུ་ཕྱིན་པ་ཐམས་ཅད་དུ་ལས་དང་།
ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་འདག་ཅིང་། འཁོར་བ་དང་མྱ་ངན་ལས་
འདས་པའི་ཡོན་ཏན་ཐམས་ཅད་བླ་མ་ལ་བརྟེན་ནས་སྐྱེ། དེ་ཡང་། གང་ཕྱིར་རྡོ་རྗེ་འཛིན་
པ་ཡིས། །དངོས་གྲུབ་སློབ་དཔོན་རྗེས་འབྲངས་གསུང་། །ཞེས་གསུངས་སོ། །དེ་ཡང་
མདོར་བསྡུ་ན། དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་
འཕྲིན་ལས། སྐུ་གསུམ་ཡེ་ཤེས་རྣམ་ལྔ་གཅིག་ཏུ་འགྲིལ་བ་དང་། སངས་རྒྱས་ཐམས་
ཅད་ཀྱི་ཆོས། ལུང་དང་། མངོན་པར་རྟོགས་པ་དང་། དགེ་འདུན་སྡེ་གཉིས་ལ་སོགས་པ་
དཀོན་མཆོག་གསུམ་ཀ་བླ་མ་གཅིག་པུ་ཡིན་པར་བཞེད་དེ། དེ་ཡང་དཔལ་སྡོམ་པ་འབྱུང་
བའི་རྒྱུད་ལས། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །ཀུན་གྱི་
བྱེད་པོ་བླ་མ་ཡིན། །ཞེས་པ་དང་། ཡང་མཆོད་རྟེན་བརྩེགས་པའི་རྒྱུད་ལས། སངས་
141



བླ་མ་དམ་པ།
རྒྱས་ཐམས་ཅད་འདུས་པའི་སྐུ། །རྡོ་རྗེ་འཆང་གི་ངོ་བོ་ཉིད། །དཀོན་མཆོག་གསུམ་གྱི་རྩ་
བ་སྟེ། །བླ་མ་རྣམས་ལ་ཕྱག་འཚལ་ལོ། །ཞེས་པ་དང༌། དུས་འཁོར་ལས། ཡོན་ཏན་རྒྱ་
མཚོའི་བླ་མ་ལ། །དང་བའི་ཡིད་ཀྱིས་མཉེས་བྱས་ན། །མཆོག་དང་ཐུན་མོང་དངོས་གྲུབ་
རྣམས། །ཚེ་འདི་ཉིད་ལ་ངེས་པར་འཐོབ། །ཅེས་པས། བླ་མ་དམ་པ་བསྙེན་བཀུར་བ་
ལས་ཡོན་ཏན་ཐམས་ཅད་མ་ལུས་པར་སྐྱེ། བླ་མ་ཡང་མཚན་ཉིད་དང་ལྡན་པ་ལས་ཡོན་
ཏན་སྐྱེའི། མཚན་ཉིད་དང་མི་ལྡན་པའི་བླ་མས་ཡོན་ཏན་སྐྱེད་པར་མི་ནུས་ཏེ། བླ་མ་རིན་
པོ་ཆེའི་ཞལ་ནས། བརྐོས་ཕོར་ལ་རི་མོ་མེད་ན་སཱཙྪ་ལ་རི་མོ་མི་འབྱུང་གསུང་། སངས་
རྒྱས་ཀྱི་གསུང་རབ་ཐམས་ཅད་དུ་ཡང་། བླ་མའི་མཚན་ཉིད་དཔག་ཏུ་མེད་པར་བཤད་པ་
སློབ་མའི་རྒྱུད་ལ་ཡོན་ཏན་སྐྱེ་བར་བཞེད་ནས་གསུངས་པ་ཡིན། བླ་མའི་མཚན་ཉིད་
དཔག་ཏུ་མེད་པའི་དོན་བསྡུས་པ་ཡང་། བླ་མ་རིན་པོ་ཆེའི་ཞལ་སྔ་ནས། ཆོས་གསུམ་
དང་ལྡན་པའི་རིན་པོ་ཆེ། །དུས་གསུམ་སངས་རྒྱས་ཀྱི་ཐུགས་སྤྲུལ་པ། །བདེ་ཆེན་བླ་མར་
ཕྱག་འཚལ་ལོ། །ཞེས་པ་ཆོས་གསུམ་ལྡན་དུ་བཞེད་དེ། དེ་ཡང་ཤེས་རབ་ཆེན་པོའི་སྒོ་
ནས་ཆོས་སྤྱི་དང་རང་གི་མཚན་ཉིད་ཐམས་ཅད་ཁོང་དུ་ཆུད་པས་ཐར་པ་དང་ཐམས་ཅད་
མཁྱེན་པའི་ལམ་སྣ་ཁྲིད་ནུས་པ་དང༌། སྙིང་རྗེ་ཆེན་པོའི་སྒོ་ནས་མ་ནམ་མཁའི་མཐའ་དང་
མཉམ་པའི་སེམས་ཅན་ཐམས་ཅད་ཀྱི་སྡུག་བསྔལ་གྱི་ཁུར་འཁུར་བར་ནུས་པ་དང་། ཚེ་
འདི་ལ་ལྟོས་པ་སྤུའི་རྩེ་མོ་ཙམ་མེད་པ་ནི་བླ་མའོ་གསུང་ངོ༌། །ཡང་ན་སེམས་ཉིད་ལྷན་
ཅིག་སྐྱེས་པ་ངོ་སྤྲོད་ནུས་པ་གཅིག་པུ་སྟེ། སྡོམ་པ་རྒྱ་མཚོའི་རྒྱུད་ལས། དེ་ཡང་། གང་
གི་དྲིན་གྱིས་བདེ་ཆེན་ནི། །སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་ལྟ་བུ་ཡི།།
142



ཙིན་དྷ་མ་ཎི་རཏྟ་ཛྭ་ལ་མ་ལེ།
རྡོ་རྗེ་ཅན་ཞབས་པདྨོར་འདུད། །ཅེས་པས། སེམས་ཉིད་སྟོན་པའི་བླ་མ་ནི་ཡིད་བཞིན་གྱི་
ནོར་བུ་རིན་པོ་ཆེ་དབང་གི་རྒྱལ་པོ་ལྟ་བུའི་བླ་མ་རིན་པོ་ཆེ་ཞེས་གསུང་ངོ༌། །དེ་ལྟ་བུའི་བླ་
མ་ལ་བསྟེན་པར་བྱ་བའི་ཚུལ་ལུགས་དཔག་ཏུ་མེད་པ་ཞིག་གསུངས་ཀྱང་། དོན་མོས་
གུས་དྲག་པོས་གདུང་བའི་ཤུགས་ཀྱིས་དུས་དང་རྣམ་པ་ཐམས་ཅད་དུ་ཤེས་པ་བླ་མ་དམ་པ་
དང་མི་འབྲལ་བའི་བློས་དུས་དང་རྣམ་པ་ཐམས་ཅད་དུ་བསྙེན་བཀུར་བྱེད་པའོ། །དེ་ཡང་
བླ་མ་དམ་པ་དེའི་མཚན་ཐོས་ནས་ཡུལ་ཕྱོགས་ཐག་རིང་པོ་ནས། མོས་གུས་དང་གདུང་བ་
དྲག་པོ་ཡོད་ན། རྒྱལ་བ་སྤྲུལ་པའི་སྐུས་རང་རྒྱུད་བྱིན་གྱིས་རློབ་ཅིང་། ཏིང་ངེ་འཛིན་གྱི་
སྒོའམ་ཡོན་ཏན་དཔག་ཏུ་མེད་པ་རྒྱུད་ལ་སྐྱེ་སྟེ། དཔེར་ན་བྱང་ཆུབ་སེམས་དཔའ་རྟག་ཏུ་
ངུས་བྱང་ཆུབ་སེམས་དཔའ་ཆོས་འཕགས་ཀྱི་མཚན་ཐོས་ནས་གདུང་བའི་སེམས་སྐྱེས་པ་
ལྟ་བུའོ། །དེ་ལྟར་རྒྱང་རིང་པོ་ནས་མོས་གུས་བྱས་པ་གཅིག་པུས་ཆོག་པ་མ་ཡིན་ཏེ།
རྒྱལ་བ་ལོངས་སྤྱོད་རྫོགས་པའི་སྐུའི་རྒྱུ། རང་དོན་དང་གཞན་དོན་ཕུན་སུམ་ཚོགས་པ་
བསོད་ནམས་ཀྱི་ཚོགས་ཀྱི་ལག་རྗེས་ཡིན་པས་བླ་མ་དམ་པར་བསྙེན་བཀུར་དགོས་ཏེ། དེ་
ཡང་བླ་མས་བྱང་ཆུབ་མཆོག་ཏུ་སེམས་བསྐྱེད་བསྐྱེད་པ་སྐྱེས་པ་ནི་ས་གཞི་དང་འདྲ་ལ།
རང་གི་ལུས་ངག་ཡིད་གསུམ། དེ་ལ་ཉེ་བར་མཁོ་བའི་རྫས་དང་ལོངས་སྤྱོད། དུས་
གསུམ་དུ་བསགས་པའི་དགེ་བའི་རྩ་བ་ཐམས་ཅད་གཏོང་བ་ནི། འདོད་ཆགས་མེད་
པའི་དགེ་བའི་རྩ་བ་ས་བོན་གྲུང་པོ་དང་འདྲ་བ་རྒྱལ་བ་ལོངས་སྤྱོད་རྫོགས་པའི་སྐུར་བསྒྲུབ་
པའོ། །དེ་ཡང་དཔེར་ན་བྱང་ཆུབ་སེམས་དཔའ་རྟག་ཏུ་ངུས། བྱང་ཆུབ་སེམས་དཔའ་
ཆོས་འཕགས་ལ་རྒྱང་རིང་པོར་མོས་གུས་བྱས་པས་ཆོག་པར་མ་བལྟས་ནས། ཤིང་རྟ་ལྔ་
143



བླ་མ་དམ་པ།
བརྒྱ་དང་བུ་མོ་ལྔ་བརྒྱ་རྒྱན་གྱིས་བརྒྱན་པ་ཡང་ཕུལ། རང་གི་ལུས་དང་ལོངས་སྤྱོད་ཤ་
དང༌། ཁྲག་དང་། རུས་པ་དང་བཅས་པ་ལྟོས་པ་མེད་པར་ཕུལ་བས་ས་བདུན་མན་ཆད་ཀྱི་
མངོན་པར་རྟོགས་པ་རྒྱུད་ལ་སྐྱེས་པ་ལྟ་བུའོ། །ཀྱེ་ལེགས་པར་དགོངས་དང་སྐྱེས་བུ་
རྣམས། །འཁོར་བ་ཐོག་མ་མེད་པ་ནས། །སྡུག་བསྔལ་གཏིང་མཐའ་མེད་པ་ལས། །
སྒྲོལ་བར་བྱེད་པའི་བླ་མ་ལ། །མོས་གུས་གདུང་ཤུགས་དྲག་པོ་ཡིས། །རྒྱུན་ཆད་མེད་
པར་མི་གདུང་བ། །བདག་གི་མགོན་སྐྱབས་སུ་ཞིག་ཡིན། །ཤ་དང་ཁྲག་དང་རུས་པ་
རྣམས། །བླ་མའི་ཕྱོགས་སུ་མི་གཏོང་བ། །ཐོག་མེད་དུས་ནས་ང་ཡི་བར། །གཅེས་པར་
བཙས་པའི་ལུས་པོ་རྣམས། །ད་ལྟར་ཁྱོད་ཀྱི་ག་ན་ཡོད། །ད་རེས་རུལ་བའི་ཕུང་པོ་
འདིས། །སྐྱོབ་པ་འཇིག་རྟེན་གསུམ་གྱི་མགོན། །ཚད་ལྡན་བླ་མ་དམ་པ་ལ། །ལྟོས་པ་
མེད་པར་ཕུལ་ནས་ཀྱང་། །སངས་རྒྱས་གསེར་གྱི་ཁ་དོག་སྐུ། །མཚན་དང་དཔེ་བྱད་
ཐམས་ཅད་ཀྱིས། །ལེགས་པར་བརྒྱན་ཅིང་དཔལ་འབར་ཞིང་། །མ་ལུས་ཞིང་ཁམས་
ཐམས་ཅད་ན། །འགྱུར་བ་མེད་པར་རྟག་ཏུ་བཞུགས། །སེམས་ཅན་མ་ལུས་སྦྱིན་མཛད་
པ། །ཐུབ་པའི་སྐུ་དང་མི་བརྗེ་བར། །རུས་པའི་ཕུང་པོས་ཅི་ཞིག་བྱ། །རྟག་ཏུ་འདི་དང་
འགྲོགས་སམ་ཅི། །རྫས་དང་ལོངས་སྤྱོད་ཐམས་ཅད་དང་། །ཉེ་དུ་འཁོར་གཡོག་ཐམས་
ཅད་ཀྱིས། །བླ་མ་སྐུ་གསུམ་རང་བཞིན་ལ། །རང་གཞན་མ་ལུས་ཐམས་ཅད་ཀྱི། །བདེ་
སྐྱིད་ཡོན་ཏན་རྒྱ་མཚོ་རྣམས། །ཕུལ་ནས་ཆེན་པོར་མི་བྱེད་པ། །རྫས་དང་ལོངས་སྤྱོད་
ཐམས་ཅད་ཀྱིས། །རང་གཞན་ཀུན་གྱི་དུག་འཕེལ་བ། །བུ་གཅིག་ཁྱེད་ཀྱིས་མ་བསམས་
སམ། །དེས་ན་ལུས་སྲོག་ལོངས་སྤྱོད་དང༌། །མཆོད་པར་འོས་པ་ཐམས་ཅད་ཀྱིས།།
144



ཙན་དྷ་མ་ཎི་རཏྟ་ཛྭ་ལ་མ་ལེ།
མཉམ་མེད་བླ་མ་མཆོད་པ་ཡིས། །སངས་རྒྱས་རྣམས་ཀྱི་སྐུ་གསུང་ཐུགས། །མི་ཟད་
རྒྱན་གྱི་འཁོར་ལོར་བསྒྲུབ། །དེ་ལྟར་རྫས་དང་ལོངས་སྤྱོད་ཐམས་ཅད་དང་ལུས་དང་སྲོག་
ལ་སོགས་པ་ཐམས་ཅད་ལྟོས་པ་མེད་པར་དད་གུས་དྲག་པོས་བླ་མ་ལ་ཕུལ་ཡང་། དེ་ཡང་
དེ་ཙམ་གཅིག་པུས་ཆོག་པ་མ་ཡིན་ཏེ། མཚན་ཉིད་དང་ལྡན་པའི་བླ་མ་དམ་པ་དེ་ལ།
མོས་གུས་དང་གདུང་བ་དྲག་པོའི་ཤུགས་ཀྱིས་བསྙེན་བཀུར་དང་ཞབས་ཏོག་འདི་བྱས་དང་
འདི་བྱེད་ཀྱི་རྩིས་འདིངས་པ་མེད་པར་དུས་དེ་རིང་ནས་བཟུང་ནས་འཁོར་བའི་རྒྱ་མཚོ་ཆེན་
པོ་མ་སྟོངས་ཀྱི་བར་དུ་མི་འབྲལ་བའི་གོ་ཆ་ཡོད་ན། མཚན་ཉིད་དང་ལྡན་པའི་བླ་མ་དེའི་
ཐུགས་ཟིན་ཏེ། ཐུགས་གཉིས་སུ་མེད་པའི་ཡེ་ཤེས་དང་གཅིག་དུ་འདྲེས་ཏེ། སྐུ་གསུང་
ཐུགས་མཉམ་པ་ཉིད་རྡོ་རྗེའི་རང་བཞིན་དུ་རོ་གཅིག་པར་འགྱུར་ཏེ། འགྲོ་འཆག་ཉལ་
འདུག་ཐམས་ཅད་དུ། །སྐྱོབ་པ་བླ་མ་དམ་པ་དང་། །སྐད་ཅིག་ཙམ་ཡང་མི་འབྲལ་ཏེ།།
མཉམ་ཉིད་དབྱེར་མེད་རྡོ་རྗེའི་སྐུ། །དུས་གསུམ་སངས་རྒྱས་ཐམས་ཅད་དང་། །འཁོར་
འདས་ཐམས་ཅད་ང་ཡིན་ཏེ། །ང་ཡང་བླ་མ་དམ་པ་ཡིན། །དེ་ཀུན་ཐམས་ཅད་ནམ་
མཁའ་སྟེ། །ནམ་མཁའ་ཉིད་ཀྱང་ས་གཞི་ཡིན། །གཅིག་དང་དུ་མ་བྲལ་བའོ། །དེ་ལྟར་
རྣལ་འབྱོར་གྱི་དབང་ཕྱུག་ཆེན་པོ་དུས་གསུམ་གྱི་བདག་ཉིད་དེ་ནི། བླ་མས་མཚོན་ཏེ་ལམ་
བླ་མས་བགྲོད་པར་འགྱུར་རོ། །དེ་འགྲོ་འོང་མེད་པའི་ཁྱིམ་དུ་ཕྱིན། །སྤང་བླང་མེད་པའི་
འབྲས་བུ་ཐོབ། །གཉིས་སུ་མེད་པའི་ཁ་ཟས་ཟ། །བདེ་བ་ཆེན་པོའི་བཏུང་བ་འཐུང་།།
སྣང་མེད་ཐང་ལ་སྐྱོ་བསངས་བྱེད། །གཉིས་མེད་ནོར་ལ་ལོངས་སྤྱོད་ཅིང༌། །སྔོན་
བསགས་སྒྱུ་མའི་ལོངས་སྤྱོད་ཀྱིས། ཁམས་གསུམ་འཁོར་བའི་མ་རྒན་རྣམས། །རང་གི་
145



བླ་མ་དམ་པ།
ངང་དུ་འདྲེན་པར་བྱེད། །འདི་ཡི་དུས་སུ་བླ་མ་དང༌། །གཉིས་སུ་མེད་པར་གྱུར་པ་ཡིས།།
བླ་མའི་ཞབས་ཏོག་ཚར་བ་ཡིན། །དེ་ལྟར་བླ་མ་བསྟེན་པའི་ཚུལ་ལུགས་དེ་དག་ཐམས་
ཅད་ཀྱིས་མོས་གུས་དང་གདུང་བའི་ཤུགས་དྲག་པོས་བླ་མ་དམ་པ་ལ་གདུངས་པས། བླ་
མའི་སྐུ་གསུང་ཐུགས་དང་རང་གི་ལུས་ངག་ཡིད་གསུམ་འདྲེས་པའི་རྟེན་འབྲེལ་གྱིས་སྐྱོན་
དག་ཅིང་ཡོན་ཏན་རྫོགས་པ་ཡིན་ལ། མོས་གུས་དེ་ཡང་རྒྱུ་མེད་པ་ལས་མི་སྐྱེ་སྟེ། སྔོན་
བསོད་ནམས་ཀྱི་ཚོགས་བསགས་བསགས་པ། བླ་མ་དེས་ཀྱང་རྒྱུད་སྨིན་པ་དང་གྲོལ་བར་
བྱས་པའི་ལས་ཀྱི་འཕྲོ་ད་རེས་འདིར་སད་པ་ལ་མོས་གུས་དེ་འདྲ་བ་སྐྱེ་སྟེ། སློབ་དཔོན་
དཔལ་ལྡན་ནཱ་རོ་པ་ལྟ་བུ་ནི་མོས་གུས་རབ་ཏུ་གྱུར་པ་ཡིན། དབང་པོ་འབྲིང་པོ་བློ་ཁྲིད་དུ་
བཏུབ་པ་མན་ཆད་ལ། བླ་མ་རིན་པོ་ཆེའི་གདམས་ངག་གིས་བསོད་ནམས་ཀྱི་ཚོགས་
བསགས་ཤིང་། བདག་ལ་མོས་གུས་སྐྱེ་བར་མཛད་དུ་གསོལ་ཞེས་གསོལ་བ་གདབ་སྟེ།
དེ་ལྟར་བྱས་ན་མོས་གུས་རབ་ཏུ་སྐྱེ་བ་ལ་ཚེགས་མེད། མོས་གུས་དང་ཡོན་ཏན་དུས་
མཉམ་དུ་སྐྱེའོ་ཞེས་སོ། །བློ་གྲོས་འཇུག་པ་ལས། དང་པོ་ཐོས་བསམ་མ་བྱས་བྱིས་པ་ཆུང་
ངུའི་དུས། སྙིང་རྗེ་ཤུགས་འབྱུང་སྟོང་ཉིད་སྤུ་ལྡང་ཞིང་། །བྱས་པ་མེད་ཀྱང་ཆོས་ལ་ངང་
གིས་འགྲོ། །དམ་པ་རྣམས་དང་རྒྱུ་མཚན་མེད་པར་མཇལ། །དེ་ལྟ་བུ་ཡི་གང་ཟག་དམ་པ་
དེ། །དམན་སར་འདུག་ཀྱང་རིགས་ལ་གནས་པ་ཡིན། །གང་ཟག་ཅིག་ཅར་འཇུག་པའི་
རྟགས་ཡིན་ནོ། །ཕྱག་རྒྱ་ཆེན་པོ་དེ་ལ་བསྟན་པར་བྱ། །ཞེས་སོ། །
ལམ་ཅིག་ཅར་ཕྱག་རྒྱ་ཆེན་པོ་མཚན་མ་མེད་པའི་རྫོགས་རིམ་ལ་གསུམ་སྟེ།
མདོར་བསྟན་པ་དང་། ཡེ་ནས་སངས་རྒྱས་ཡིན་པ་དང་། རང་བྱུང་རང་ལ་རྙེད་པ་དང་།
146



ཅིན་ངྷ་མ་ཎི་རཏྟ་ཛྭ་ལ་མ་ལེ།
སྒྲིབ་གསུམ་ངང་དུ་གྲོལ་བ་དང་། སྡུག་བསྔལ་སྣ་ཚོགས་མཧཱ་མུ་དྲས་འདེད་པ་དང་།
སྐྱོན་དག་ཅིང་ཡོན་ཏན་རྫོགས་པར་བསྟན་པ་དང་ལྔས་རྒྱས་པར་བཤད་པ་དང་། མཇུག་
བསྡུ་བའོ། །དང་པོ་རྩ་བ་ནས་མཐར་ཐུག་མོས་གུས་ལས་བྱུང་བ། རང་བྱུང་
ཕྱག་རྒྱ་ཆེན་པོ་ནི། ཞེས་མདོར་བསྟན་པའོ། །རྒྱས་པར་བཤད་པ་ལ་ལྔ་ལས།
དེའི་དང་པོ་ནི་ཡེ་ནས་སངས་རྒྱས་ཡིན་པར་བསྟན་པ་ནི་ཚིག་རྐང་པ་བདུན། བློའི་ཡུལ་
དུ་མ་གྱུར་པ་ཡིན་པས། གཟུང་བ་དང་འཛིན་པ་གཉིས་སྣང་ལ་སོགས་ག་ལ་
ཡོད། སྐྱེ་མེད་འོད་གསལ་རྟོགས་པར་གྱུར་པས། སྲིད་པའི་ཆུ་རྒྱུན་ངང་
གིས་བསྐམས། །རང་སེམས་རང་བྱུང་ལྷུན་གྱིས་གྲུབ། །དུས་གསུམ་དུ་
འགྱུར་བ་མེད་པ་ལ། །མཉམ་རྗེས་རྟོག་པས་ག་ལ་བསླད། རང་བྱུང་
ཡེ་ནས་སངས་རྒྱས་ཡིན་པ་ལ། །ཡང་སངས་རྒྱས་ཤིག་ག་ལ་འཚོལ་
ཞེས་སོ། །དེ་ཡང་བློ་གྲོས་འཇུག་པ་ལས། གདོད་མ་ཉིད་ནས་ཆོས་སྐུར་གནས་པ་ལ།།
ཅི་ཞིག་ལས་ནི་འཁྲུལ་ཞིང་འཁོར་བར་འགྱུར། །བསོད་ནམས་མ་བསགས་འབད་རྩོལ་
བྲལ་བ་གང་། །སྙམ་པའི་རྟོག་པ་སྐྱེ་བར་གྱུར་ན་ཡང་། །ཆོས་ཉིད་མི་སྔ་འཁྲུལ་བ་མི་ཕྱི་
ལ། །ཏིལ་དང་ཏིལ་གྱི་མར་བཞིན་ཐ་དད་མེད། །ཆོས་དང་ཆོས་ཅན་ཡིན་གྱི་གཞན་མ་
འཚོལ། །ཏིལ་མེད་པར་ནི་མར་ཁུ་གང་ལས་འཛག །རྣམ་རྟོག་མེད་ན་ཆོས་སྐུ་གང་ལ་
147



ཕྱག་རྒྱ་ཆེན་པོ།
གཞག །ཡེ་ཤེས་བྱ་བའི་ཐ་སྙད་གང་གིས་འདོགས། །རྟོགས་ན་རྣམ་རྟོག་གདོད་ནས་མྱ་
ངན་འདས། །ནམ་མཁའ་མེད་ན་སྤྲིན་རྣམས་གང་ནས་འབྱུང༌། །ཆོས་ཉིད་མེད་ན་རྣམ་
རྟོག་གང་ལས་སྐྱེ། །དེས་ན་རྨི་ལམ་བུ་གཅིག་ཤི་བ་བཞིན། །ད་ལྟར་ཁྱད་པར་གང་ཞིག་
གྱུར་པ་ལགས། །གཉིད་ན་ལོག་པའི་འདུ་ཤེས་ཉིང་འཁྲུལ་གྱུར་པ་སྟེ། །རྟོག་པ་ཆོས་
སྐུར་ཤེས་ན་སྤང་བླང་ཀུན་དང་བྲལ། །ཐོ་ཡོར་སྐྱེས་བུར་འཇིགས་ཤིང་སྐྲག་པ་ཡང་།།
སྐྱེས་བུ་མེད་པར་ཤེས་ན་འཇིགས་དང་སྐྲག་པ་བྲལ། །བདག་དང་བདག་ཏུ་འཛིན་པའི་
རྟོག་པའང་དེ་དང་འདྲ། །སྒྱུ་མའི་རྒྱལ་པོས་སྒྱུ་མའི་རྒྱལ་པོ་ཕམ་པ་ལྟར། །འཁྲུལ་པ་
ཞིག་ནས་སྤང་བླང་ནམ་མཁའ་ལྟར། །ངོ་བོ་ཉིད་ཀྱིས་གཞི་བྲལ་མྱ་ངན་འདས། །བརྩོན་
འགྲུས་དོན་མེད་འབྲས་བུ་མེད་པར་མི་འགྱུར་རམ། །དང་པོ་ཉིད་ནས་གཞི་རྩ་བྲལ་ན་
ཡང་། །གསེར་རྣམས་གཡའ་དང་བཅས་པས་འབྱེད་རྒྱུ་ཡོད། །རྣམ་རྟོག་དྲི་མས་ཆོས་
ཉིད་རྟོགས་པ་ཉམས། །གསེར་མཁན་མཁས་པས་གསེར་གྱི་གཡའ་ཕྱི་སྟེ། །རིན་ཆེན་
ཞུན་པས་གསུང་རབ་བཞེངས་པ་བཞིན། །བླ་མ་མཁས་པའི་གདམས་ངག་རྩི་ཡིས་རྣམ་
རྟོག་ཟད་བྱས་སྟེ། །ཡེ་ཤེས་དུས་གསུམ་གསལ་བའི་སྐུ་གསུམ་བཞེངས། །འགྲོ་བ་
རིགས་དྲུག་སྡུག་བསྔལ་གཅོད་པའི་སྟ་རེ་མཆོག །རྟོག་པ་སྤངས་ནས་མཁྱེན་པ་ཇི་ལྟར་
གསལ། །ནམ་མཁའ་སྤྲིན་དང་ཁུག་རྣ་བྲལ་ན་ཉི་ཟླ་གསལ། །རྒྱ་མཚོ་ཆུ་ཡི་རྙོག་མ་
དྭངས་ན་ཉི་ཟླ་གསལ། །ནོར་བུ་རིན་ཆེན་ཕྱིས་ན་དགོས་འདོད་གང་ཡང་འབྱུང་། །
སེམས་ཉིད་རྟོག་པ་དག་ན་འབྲས་བུ་སྐུ་གསུམ་འཆར། །རིག་པ་ནམ་མཁའ་འདྲ་ན་འཁོར་
བ་གཞི་དང་བྲལ། །འཁོར་འདས་རིག་པར་གོ་ན་ཟུང་འཇུག་གཉིས་སུ་མེད། །རང་ཉིད་
148



ཙན་དྷ་མ་ཎི་རཏྟ་ཛྭ་ལ་མ་ལེ།
རང་སར་གྲོལ་ན་སྤང་བླང་རེ་དོགས་བྲལ། །ཉོན་མོངས་ཡེ་ཤེས་ཤར་ན་ཉམས་མྱོང་རོ་
ཡང་སྙོམས། །ལྟ་སྒོམ་སྤྱོད་པ་གཅིག་ན་སྐུ་གསུམ་རྒྱུན་ཆད་མེད། །ཐམས་ཅད་རིག་པར་
གོ་ན་རྟོགས་པ་མཐར་ཐུག་ཡིན། །རིག་པ་དབྱིངས་སུ་གོ་ན་བདེན་པ་གཉིས་སུ་མེད།།
སྣང་མེད་ཤེས་རབ་ལྡན་ནཱ་རོ་གཅིག་ཆེན་པོ་ཡིན། །སེམས་ཉིད་རིག་པའི་སྟེང་དུ་ཡེ་ནས་
སངས་རྒྱས་གྲུབ། །རྟོགས་པ་སྐྱེ་ན་གྲོལ་ཞིང་མདུད་པ་གྲོལ། །རྟོགས་མཁན་དམིགས་
དང་བྲལ་ན་ཡེ་ཤེས་ཟང་ཐལ་ཏེ། །རང་ཞི་རང་དག་གྱུར་ན་བྱ་བྱེད་བློ་ལས་འདས། །བློ་
འདས་རྒྱ་མཚོར་ཕྱིན་ན་ཆོས་སྐུ་ལྷུན་གྱིས་གྲུབ། །རང་སེམས་འཁྲུལ་བ་ཞིག་ན་ཐམས་
ཅད་རྩི་བགྲང་མེད། །འཁྲུལ་བ་ཡོད་ནས་འཇིག་ན་འཇིག་མི་བཏུབ། །མེད་ནས་ཞིག་ན་
ཞིག་པ་ག་ལ་ཡོད། །ཀུན་རྫོབ་བློ་གྲོས་སྣང་བ་ཐ་དད་ཡོད། །དོན་དམ་སྣང་མེད་ངང་ལ་
གང་ཡང་མེད། །དོན་དམ་ཀུན་རྫོབ་གཉིས་སུ་གཉིས་ཀྱིས་བརྟགས། །ཆོས་དབྱིངས་ངང་
དུ་གཉིས་དང་བྲལ་བ་སྟེ། །རྟོག་པ་ཕྲ་མོ་ཡོད་ཀྱང་བར་ལ་གཉིས་སྣང་ཡོད། །རྟོག་པ་
རང་སར་དག་ན་ཞེན་འཛིན་མཐའ་དག་མེད། །གསལ་ལ་འཛིན་པ་བར་སྣང་ཡངས་པ་
ལ། །ངོས་གཟུང་ཕྱོགས་ཆ་མཐའ་བྲལ་ཉི་སྤྲིན་བྲལ། །འགྲོ་བའི་མི་ཤེས་མུན་ནག་རབ་
བསལ་ཏེ། །ཐུགས་རྗེའི་སྤྲིན་བསྡུས་དགོས་འདོད་འགྲོ་བ་སྨིན། །སེམས་མཆོག་སྦྱངས་
ཏེ་གདུལ་བྱ་དག་པ་དང༌། །ཆོས་སྐུ་བདག་རྐྱེན་བྱས་ཞེས་སྐྱེས་བུ་མཁས་པས་གསུངས།།
ཞེས་སོ། །ཡང་ཆོས་རྗེ་འབའ་སྒོམ་ལ་གདམས་པ་ལས། དམིགས་གཏད་ཀྱི་སྒོམ་པ་
གཟུང་འཛིན་ཡིན། །བཅོས་པའི་སྤྱོད་པ་ཚུལ་འཆོས་ཡིན། །སྤང་བླང་གི་འབྲས་བུ་འདུས་
བྱས་ཡིན། །འཁོར་འདས་གཉིས་སེམས་ཀྱི་འཁྲུལ་བ་ཡིན། །འཁྲུལ་བ་རྟོགས་པ་ངོ་
149



ཕྱག་རྒྱ་ཆེན་པོ།
མཚར་ཆེ། །འདའ་ཀ་ཡེ་ཤེས་མདོ་ལས་ཀྱང༌། །སེམས་ནི་ཡེ་ཤེས་འབྱུང་བའི་རྒྱུ།།
སངས་རྒྱས་གཞན་དུ་མ་འཚོལ་གསུངས། །དུས་གསུམ་བཞུགས་པའི་སངས་རྒྱས་དང་།།
ཡི་དམ་ལྷ་ཚོགས་ཇི་སྙེད་པ། །དངོས་སུ་ཅི་ཙམ་མཐོང་བ་བས། །སེམས་ཀྱི་རང་བཞིན་
མཐོང་བ་གཅེས། །བརྗོད་བྱའི་སངས་རྒྱས་དེ་ཡིན་པས། །བདེ་གཤེགས་ལྷ་རྗེའི་ཞལ་ནས་
ཀྱང་། །སེམས་སྐྱེ་བ་མེད་པ་ཆོས་ཀྱི་སྐུ། །འགག་པ་མེད་པ་ལོངས་སྐུར་གནས། །ངོས་
གཟུང་མེད་པ་སྤྲུལ་སྐུ་ཡིན། །དེ་གསུམ་ཐ་དད་མེད་པ་ལ། །ངོ་བོ་ཉིད་སྐུར་དམ་པས་
གསུངས། །དེས་ན་སེམས་ཉིད་ངོ་མཚར་ཆེ། །སེམས་འཕྲོ་ན་ཡེ་ཤེས་འགག་མེད་ཡིན།།
བཅོས་པར་བྱས་ན་མང་དུ་འགྲོ །དེས་ན་སློབ་དཔོན་ཞལ་སྔ་ནས། །ཐ་མལ་ཤེས་པ་མ་
བཅོས་པ། །གཟུང་དང་འཛིན་པའི་ཡུལ་མ་ཡིན། །གློ་བུར་གྱི་རྣམ་རྟོག་དབྱིངས་སུ་
ཡལ། །མཐར་ཐུག་གི་གནས་ལུགས་དེ་ཡིན་གསུང༌། །སྤྱིར་ནི་སེམས་ཀྱི་ངོ་བོ་དེ།།
གཅིག་ཡིན་སེམས་ན་ངོས་གཟུང་མེད། །གཉིས་ཡིན་སེམས་ན་ཐ་དད་མེད། །མང་པོར་
སེམས་ན་དབྱེ་བ་མེད། །དུས་གསུམ་སངས་རྒྱས་ཡེ་ཤེས་དང་། །བླ་མ་དམ་པའི་
དགོངས་པ་དང་། ཁམས་གསུམ་འཁོར་བའི་སེམས་ཅན་སེམས། །རང་བཞིན་གཅིག་
པས་ཐ་དད་མེད། །དེས་ན་དམ་ཚིག་གསལ་བཀྲ་ལས། །རང་ལུས་རྒྱལ་བའི་ཕྱག་རྒྱ་ཆེ།།
སེམས་ཅན་ཁམས་ཀྱང་དེར་ཤེས་ཤིང་། །གང་ཡང་བདག་ལས་གཞན་མིན་དང་། །བདེ་
གཤེགས་སྙིང་པོ་ཉིད་ཡིན་གསུང་། །སེམས་ཉིད་རྟོགས་ན་དེ་ཉིད་ཡིན། །སྟོང་པ་ཉིད་ལ་
དོན་དམ་མེད། །ཤེས་རབ་སྙིང་པོ་ཉིད་ལས་ཀྱང༌། །ཡེ་ཤེས་མེད་ཅེས་གསུངས་པ་
ལགས། །སྤྱིར་གང་ཟག་བློའི་བྱེ་བྲག་ཏུ། །ཐེག་པའི་རིམ་པ་གསུངས་པ་རྣམས། །འདི་
150



ཙན་དྷ་མ་ཎི་རཏྟ་ཛྭ་ལ་མ་ལེ།
ལྟར་ཡིན་ཞེས་བརྗོད་པར་ནི། །གཞུང་ལུགས་གཅིག་ཀྱང་མི་ལང་བས། །གོང་དུ་བརྗོད་
པ་མཐའ་དག་གི །མདོར་བསྡུས་པ་ཡི་དོན་འདི་ཡིན། ཁམས་གསུམ་གཞི་རྩ་མེད་པས་
ན། །འཁོར་བ་ཆེད་དུ་སྤོང་མི་དགོས། །གདོད་ནས་སྐུ་གསུམ་ལྷུན་གྲུབ་པས། །འབྲས་བུ་
གཞན་དུ་བཙལ་མི་དགོས། །སེམས་ཉིད་གདོད་ནས་མ་སྐྱེས་པས། །འཁོར་འདས་གཉིས་
ཀྱང་མི་དམིགས་ཕྱིར། །དེས་ན་རྒྱལ་བའི་ཡུམ་ལས་ཀྱང་། །སངས་རྒྱས་ཞི་བའི་བློ་གྲོས་
ཀྱིས། །བྱང་ཆུབ་སེམས་དཔའ་མ་གཟིགས་གསུངས། །རང་སེམས་རྟོགས་པ་མ་ལགས་
པ། །མཐར་ཐུག་ལོགས་ན་མ་མཆིས་སོ། །གུད་ན་སེམས་ཉིད་དངོས་པོ་མེད། །རྟོགས་
དང་མ་རྟོགས་གང་ཡང་མེད། །དེས་ན་འཕགས་པ་འཇམ་དཔལ་གྱིས། །རྒྱལ་པོ་ཆེན་པོ་
སེམས་ལ་ནི། །དབྱིབས་དང་ཁ་དོག་མ་མཆིས་པས། །སེམས་ཞེས་བྱ་བ་དངོས་མེད་
གསུངས། །དེས་ན་ཐམས་ཅད་དངོས་མེད་ཡིན། །ཞེས་སོ། ། །
གཉིས་པ་རང་བྱུང་རང་ལ་རྙེད་པ་ནི་རྩ་བ་ནས་ཚིག་རྐང་བཅུ་བཞི། །དངོས་
མེད་སྤྲོས་དང་བྲལ་བ་ཡིན་པ་ལ། །རྟོག་པས་ས་ལམ་ག་ལ་བགྲོད།།
ཆོས་སྐུ་རང་ལ་ཡོད་པ་ལ། དུས་རིང་པོ་གཞན་ནས་གང་ལ་འཚོལ།།
དུས་གསུམ་གྱི་རྒྱལ་བའི་ཡོན་ཏན་ཡང་། སེམས་ཉིད་རྟོགས་པ་ལས་
བྱུང་བར་འགྱུར་ན། །གདམས་ཆུང་ལ་ཡོན་ཏན་ག་ལ་རེ། སྤྲོས་བྲལ་
ལྷན་སྐྱེས་རྟོགས་པ་ལགས་པ། །ཚིག་གི་སྣ་མཐུད་ག་ལ་འཚོལ།།
151



ཕྱག་རྒྱ་ཆེན་པོ།
གཉིས་སུ་མེད་པའི་དོན་རྟོགས་པས། །བར་དོར་འོད་གསལ་ག་ལ་
བསྒུག །སྐུ་གསུམ་འབྱུང་གནས་ངོ་བོ་ཉིད། །རང་བྱུང་རང་ལ་རྙེད་
ལགས་པས། །འབྲས་བུ་འཐོབ་ཏུ་ག་ལ་རེ། །ཞེས་སོ། །དེ་ལ་ཆོས་རྗེའི་
འུར་དེད་ཀྱིས་ཞུས་པ་ལས། །མཐོ་དམན་ཚིག་ཕྱིར་མ་འབྲངས་ཤིང་། །གསུང་སྒྲོས་མང་
པོས་མ་བསླད་པ། །ད་ལྟར་རང་ལ་སྐྱེ་བ་ཡི། །འདོད་ཆགས་ཞེ་སྡང་གཏི་མུག་གསུམ།།
སྐད་ཅིག་ཙམ་ཡང་མི་བསྐྱེད་དེ། །བདེ་དང་གསལ་དང་མི་རྟོག་པའི། །ཏིང་ངེ་འཛིན་ཡང་
མ་བསྒོམས་པར། ཞེས་དང་།༽ སློབ་དཔོན་ཆེན་པོ་ཏིལླི་ངས་མི་བསམ། མི་མནོ། མི་
སེམས། མི་བསྒོམ། མི་དཔྱད། སེམས་ནི་ཡང་དག་ཉིད་དུ་གྲོལ། །ཅེས། རྡོ་རྗེ་ཚིག་
དྲུག་གང་གསུངས་པ། །སེམས་ཉིད་གཉུག་མ་ལྷན་ཅིག་སྐྱེས། །སྤྲོས་དང་བྲལ་བ་རང་
སེམས་ཡིན། །འཁོར་དང་མྱ་ངན་འདས་པའི་ཆོས། །གཉིས་སུ་མེད་པར་རོ་གཅིག་སྟེ།།
སྒོམ་མེད་ལྷུན་གྱིས་གྲུབ་པ་འདི། །དཔལ་ལྡན་ཕག་མོ་གྲུ་པ་ཡི། །བསྟན་དུ་མེད་པ་རྡོ་རྗེའི་
གསུང་། །བླ་མ་དམ་པའི་བྱིན་རླབས་ཀྱིས། །མཐར་ཐུག་དཔལ་ལྡན་རྡོ་རྗེ་འཆང་། །དུས་
གསུམ་སངས་རྒྱས་འདུས་པའི་སྐུ། །རང་ལས་རྙེད་པ་ངོ་མཚར་ཆེ། གཞན་དུ་འཚོལ་
བའི་འབད་པ་མེད། །བྱར་མེད་ཆེན་པོའི་རྣལ་འབྱོར་བདེ། །འདི་ལས་མེད་དོ་རྣལ་འབྱོར་
པ། །ཞེས་སོ། །རྗེ་གོང་མས་རིན་ཆེན་འཕྲུལ་སྐས་ལས། །བདེ་ཆེན་གཟའ་གཏད་བྲལ་
བའི་དོན། །གནས་ལུགས་འགྱུར་བ་མེད་པའི་ངང་། །ཆོས་ཉིད་བྱ་རྩོལ་མེད་པ་འདི། །བླ་
152



ཅིན་དྷ་མ་ཎི་རཏྟ་ཛྭ་ལ་མ་ལེ།
མའི་དུས་མཐའ་བརྟེན་པ་ལ། །སྤང་བླང་མེད་པར་མངོན་དུ་འགྱུར། །རྣལ་མའི་ཤེས་པ་
རང་ཀ་མ། །ངེས་ཤེས་སྐྱེས་ནས་རིག་པ་སད། །སྒྲོ་འདོགས་ཆོད་པས་བདེ་དང་ལྡན།།
ད་ནི་རང་སེམས་རྟོགས་ལས་ཆེ། །བཅོས་མེད་གཉུག་མའི་གནས་ལུགས་འདི། །རྒྱུན་
ཆད་མེད་པར་ཉམས་སུ་མྱོང་། །དྲན་པས་གཟུང་དང་མ་གཟུང་མེད། །དེ་ནི་མཉམ་རྗེས་
འདྲེས་ལས་ཆེ། །ཚོགས་དྲུག་ཡུལ་གྱི་སྣང་བ་འདི། །སྣ་ཚོགས་ཤར་ནས་གདམས་པ་
གདམས། །ངེས་ཤེས་རྒྱུན་ཆད་མེད་པར་སྐྱེ། །སྣང་བ་བླ་མར་བྱོན་ལས་ཆེ། །རྐྱེན་ངན་
ལམ་གྱི་བར་ཆོད་འདི། །ནགས་ཀྱི་མེ་ལ་རླུང་བཞིན་དུ། །གྲོགས་སུ་གྱུར་ནས་བདེ་བ་
སྟེར། །རྐྱེན་ངན་ལམ་དུ་སློངས་ལས་ཆེ། །བྱུང་ཚོར་རྣམ་རྟོག་འཕྲེང་བ་འདི། །ཡེངས་པ་
མེད་པར་གསལ་འདེབས་བྱེད། །ངོས་བཟུང་མེད་པར་ཆོས་སྐུར་ཤར། །རྣམ་རྟོག་གྲོགས་
སུ་ཤར་ལས་ཆེ། །ལུས་སེམས་གཉིས་མེད་གཉུག་མ་འདི། །ཐབས་ལ་མ་བརྟེན་བདེ་བར་
འབར། །ཐ་མལ་དུ་འཛིན་པའི་ཞེན་པ་བྲལ། །བདེ་སྟོང་ངོས་བཟུང་ཀུན་ལས་འདས།།
སྣ་ཚོགས་དཀར་དམར་གྱི་སྣང་བ་འདི། །འོད་གསལ་ཆེན་པོའི་མདངས་སུ་ཤར། །
དངོས་པོར་འཛིན་པ་ཀུན་ལས་གྲོལ། །སྣང་བ་སྤྲོས་བྲལ་ངོས་བཟུང་མེད། །བདེ་བ་ཆེན་
པོ་འགྱུར་མེད་ལམ། །རིན་ཆེན་གླིང་དུ་ཆུད་པ་བཞིན། །ད་ནི་སྤང་བླང་རེ་དོགས་བྲལ།།
རྨོངས་པ་ཀུན་གྱིས་འདི་མ་རྟོགས། །རང་ལ་བཞག་ནས་གཞན་དུ་འཚོལ། །མི་ཤེས་རྩོལ་
བས་སྒྲ་ཕྱིར་འབྲངས། །ལྟ་བ་གནས་ལུགས་གཞི་མེད་ལ། །མཐོ་དམན་གཉིས་ཀྱི་རྩིས་
སྡང་བྲལ། །གྲུབ་མཐའ་མཁན་གྱི་མི་རེ་འཁྲུལ། །སྒོམ་པའི་ངོ་བོ་གཏན་མེད་ལ། །བློ་ཡི་
གཞག་ས་མི་འདུག་པར། །སེམས་འཛིན་བྱེད་པའི་མི་རེ་འཁྲུལ། །དགོངས་པ་ཉམས་
153



ཕྱག་རྒྱ་ཆེན་པོ།
མྱོང་འགྱུར་མེད་ལ། །འདི་ཡིན་ངོས་བཟུང་མི་འདུག་པར། །རྟོགས་ཚད་སྨྲ་བའི་མི་རེ་
འཁྲུལ། །འབྲས་བུ་མཚན་མ་རང་སར་གྲོལ། །སྤངས་དང་ཐོབ་པ་མི་འདུག་པར། །ས་
ལམ་སྤྱོད་པ་འཁྲུལ་པ་ཡིན། །ཡུལ་སྣང་སྤྲོས་བྲལ་ཧད་པོ་ལ། །དངོས་པོར་གྲུབ་པ་མི་
འདུག་པས། །རིག་པས་འགོག་པ་འཁྲུལ་བ་ཡིན། །དུག་ལྔ་ལམ་གྱི་བུད་ཤིང་ལ།།
སྦྱངས་དང་སྦྱངས་དོན་མི་འདུག་པར། །གཉེན་པོ་བསྟེན་པ་འཁྲུལ་བ་ཡིན། །བྱིང་རྒོད་
ཏིང་འཛིན་རྩལ་སྦྱོང་ལ། །བཅོས་སུ་བསྒྱུར་དུ་མི་འདུག་པར། །ཐབས་ཀྱིས་འགོག་པའི་
སྒོམ་ཆེན་འཁྲུལ། །ཞེས་སོ། །གསུམ་པ་སྒྲིབ་གསུམ་ངང་དུ་གྲོལ་བ་ནི། རྩ་བ་ནས་ཤོ་
ལོ་ཀ་གཉིས། འཁོར་བ་ནམ་མཁའ་བཞིན་དུ་རྟོགས་པས། །སྤོང་སེམས་ཀྱི་
རྩོལ་སྒྲུབ་ག་ལ་བྱེད་ཅེས་པ་འདི་ལ། ཁོ་བ་པས་ཞུས་པ་ནས། སེམས་མ་བཅོས་པར་
རང་སོར་གཞག །ཡོད་དང་མེད་དང་སྟོང་དང་མི་སྟོང་དང་། །བདག་དང་བདག་མེད་ཞི་
དང་མ་ཞི་དང་། །མཉམ་པར་བཞག་དང་ལངས་པའི་འདུ་ཤེས་ལས། །རྣམ་པར་དབེན་
པའི་དོན་དེ་ཁྱེད་ཀྱིས་གོམས་པར་མཛོད། །འཁོར་བ་ཉོན་མོངས་རྣམ་རྟོག་ཡིན་གྱུར་ན།།
དེ་ཉིད་རང་སར་གྲོལ་བའི་རྣལ་འབྱོར་པ། །འཁོར་བ་ཆོས་སྐུར་གྱུར་པ་མ་ཡིན་ནམ།།
འཇིག་རྟེན་གསུམ་མགོན་བླ་མ་རིན་ཆེན་གྱིས། །འཁྲུལ་པ་ཡེ་ཤེས་ཡིན་ཞེས་བཀའ་སྩལ་
གསུང༌། །ཐོ་ཡོར་སྐྱེས་བུས་འཇིགས་ཤིང་སྐྲག་པའི་མི། །སྐྱེས་བུ་མེད་པར་ཤེས་ན་
འཇིགས་ཤིང་སྐྲག་པ་བྲལ། །བདག་དང་བདག་ཏུ་འཛིན་པའི་རྣམ་རྟོག་ཀྱང༌། །དེ་དང་
འདྲ་བར་འཇིག་རྟེན་མགོན་པོས་གསུངས། །རྣམ་པར་རྟོག་པ་མ་རིག་ཆེན་པོ་སྟེ། །རྟོག་
154



ཅིན་དྷ་མ་ཎི་རཏྣ་ཛྭ་ལ་མ་ལེ།
པའི་གཤིས་ཉིད་ལྷུན་གྲུབ་མི་རྟོག་པར། །སྤང་བླང་མེད་པར་གོ་བའི་རྣལ་འབྱོར་པས།།
ཆོས་ཀུན་ཁོང་དུ་མ་ཆུད་ཅི་ཞིག་ཡོད། །འཁོར་བའི་རྒྱ་མཚོ་ཅི་ལྟ་བུ་ཞིག་སྤང་། །མྱ་ངན་
འདས་པ་སུ་ཡིན་ཇི་ལྟར་ཐོབ། །མཉམ་ཉིད་བདེ་ཆེན་འདི་དང་མི་འབྲལ་མཛོད། །ཅེས་
སོ། །རྩ་བ་ནས་སྤྱིར་རང་སེམས་རྟོགས་པའི་རྣལ་འབྱོར་པ་དེ། རང་ངང་
ལ་གནས་པ་མ་རྟོགས་པར། །རྩོལ་སྒྲུབ་བྱུང་ན་ནོར་བ་ཡིན། །ཞེ་
འདོད་བྱུང་ན་བདུད་ཀྱིས་ཁྱེར། །ལས་དང་ཉོན་མོངས་ཤེས་བྱ་ཡི། །སྒྲིབ་པ་
གསུམ་པོ་མ་ལུས་ཀྱང་། །ངང་ལ་བཞག་པས་ངང་དུ་གྲོལ། །ཅེས་སོ། །
དེ་ཡང་འཕྲུལ་སྐས་ལས། ནམ་མཁའ་ཡེ་ནས་མཐའ་དབུས་མེད། །བར་སྣང་ཡེ་ནས་
དྭངས་པ་ལ། །སྣ་ཚོགས་སྤྲིན་གྱིས་བསྒྲིབས་གྱུར་ཀྱང་། །འཐོར་རླུང་ཆེན་པོས་ཟད་པར་
བྱེད། །རྒྱ་མཚོ་གཡོ་འགུལ་མེད་པའི་ངང༌། །ཆུ་བོ་རབ་ཏུ་མེད་པ་ལ། །ཆབ་རོམ་ངང་དུ་
ཆགས་པ་ཡང་། །དྲོད་ཀྱིས་ཆུ་རང་ཉིད་དུ་ཞུ། །སེམས་ཅན་ཡེ་ནས་སངས་རྒྱས་ཉིད།།
སེམས་ཉིད་གདོད་ནས་འོད་གསལ་ཀྱང་། །མ་རྟོགས་འཁྲུལ་པས་སྡུག་བསྔལ་ཉིད། །
རང་ངོ་ཤེས་པས་རང་སར་གྲོལ། །ཅེས་སོ། །རྗེ་གོང་མའི་བློ་གྲོས་འཇུག་པ་ལས། །ངོ༌
བོ་ཉིད་ཀྱིས་དེ་ལ་བརྩོན་པའི་མཆོག་བྱས་ན་ནམ་མཁའ་དང་མཉམ་པར་རང་ཉིད་རྟོགས།།
མཐར་ཕྱིན་ཕྱག་རྒྱ་ཆེན་པོ་རྟོགས་ཙམ་ན། །འཁོར་བ་གཞི་དང་བྲལ་བས་སྤང་བླང་གཉིས་
སུ་མེད། །རྟོག་པ་རང་སར་དག་པས་མཐའ་དབུས་གཉིས་དང་བྲལ། །སེམས་ཉིད་རྟོགས་
155



ཕྱག་རྒྱ་ཆེན་པོ།
པས་དངོས་པོར་འཛིན་པ་སྤངས། །སངས་རྒྱས་སེམས་ཅན་གཉིས་སུ་མེད་པས་བདེ་བ་
ཆེ། །ཟུང་འཇུག་ཆེན་པོ་འབྲས་བུའི་གནས་དང་ཕྲད། །རྦ་རླབས་རི་དང་འདྲ་ཡང་རྒྱ་
མཚོའི་ངང༌། །རྣམ་རྟོག་རླུང་བཞིན་འཚུབ་ཀྱང་སྐྱེ་བ་མེད། །ཉོན་མོངས་གློག་ལྟར་འགྱུ་
ཡང་ཡེ་ཤེས་ཏེ། །ཤིང་སྡོང་རྩ་བ་ཆད་པའི་ལོ་འདབ་བཞིན། །ཚེ་འདིར་རྟོག་རྒྱས་
༼བརྒྱས་༽བཅིངས་ཀྱང་བར་དོར་ཞི་ནས་འགྲོ། །མཐའ་མ་མཐོང་བའི་བྱ་ནི་ཚུར་ལ་ལྡོག།
རྩ་བ་ཆོད་པའི་སེམས་ནི་ནམ་མཁའ་འདྲ། །སྲེད་དང་བྲལ་བས་ལུས་ངན་ལེན་པ་མེད།།
སྣང་བ་འདུག་ཀྱང་ཆུ་ཡི་ཟླ་བ་བཞིན། །སེམས་ཀྱི་རི་མོར་འདུག་པས་གཉིས་དང་བྲལ།།
ཡེ་ཤེས་རང་སྣང་གནོད་སྦྱིན་རི་མོ་ལྟར། །གཅིག་ལ་མཁས་ན་ཀུན་ལ་ཆགས་ཐོགས་
མེད། །ནོར་བུ་རིན་ཆེན་རང་སེམས་ནམ་མཁའ་འདི། །ཆོས་ཀྱི་རྩ་བ་ཡིན་གྱི་སྦྱང་བར་
བྱ། །ལེགས་པར་སྦྱངས་ན་དུས་གསུམ་ཆགས་ཐོགས་མེད། །འབྲས་བུ་ཀུན་འབྱུང་དངོས་
གྲུབ་ཆེན་པོ་སྟེ། །ཀུན་ཏུ་བཟང་པོ་ནམ་མཁའ་ཡངས་པའི་མཛོད། །ལེགས་པར་བཀང་
གིས་སྐྱེས་བུ་ཆོས་ཀྱི་རྗེ། །རྟོགས་པ་རི་རྒྱལ་བཞིན་དུ་བརྟན་གྱུར་ན། །ཉམས་རྣམས་ཆུ་
བོའི་རླབས་བཞིན་འགྱུར་ན་ཡང་། །འབྲས་བུ་སྟོན་བཞིན་འཆི་བའི་ཚེ་ན་འབྱུང༌།།
གདམས་ངག་མེད་ཀྱང་རང་ཤུགས་ངང་གིས་འཆར། །ཞེས་སོ། །ཆོས་རྗེས། ཡང་ཞལ་
གདམས་ནས། །རང་སེམས་རང་བྱུང་ལྷུན་གྱིས་གྲུབ། །དུས་གསུམ་དུ་འགྱུར་བ་མེད་པ་
ལ། །མཉམ་རྗེས་ཀྱི་རྟོག་པས་མ་བསླད་ན། །བྱེ་བྲག་སྨྲ་བའི་གྲུབ་མཐར་ལྟུང་། །འཇིག་
རྟེན་མགོན་པོས་གསུངས་པས་ན། །གསུངས་པ་དེ་ཡི་རྗེས་སུ་འབྲང་། །རང་སེམས་རང་
བྱུང་ལྷུན་གྱིས་གྲུབ། །འདས་པའི་དུས་སུ་བྱས་པ་མེད། །ད་ལྟར་དུས་སུ་ཕྲི་བ་མེད། །མ་
156



ཙིན་དྷ་མ་ཎི་རཏྟ་ཛྭ་ལ་མ་ལེ།
འོངས་པ་ན་བསྣན་པ་མེད། །མ་བྱས་དབྲི་བསྣན་མེད་པ་ཡི། །རང་སེམས་འགྱུར་མེད་
བསྒོམ་དུ་མེད། །བསྒོམ་རྒྱུ་བྱུང་ན་ནོར་བ་ཡིན། །ལྷུན་གྱིས་གྲུབ་པ་མ་བཅོས་པར། །
སྐྱེས་བུ་དམ་པས་རྟོགས་པར་མཛོད། །རང་ལས་གཞན་དུ་མ་རེ་མཛོད། །རྟོགས་མ་
རྟོགས་གཉིས་ལས་མ་གཏོགས་པ། །འབྲས་བུ་ཐོབ་དང་མ་ཐོབ་མེད། །ཅེས་སོ།།
བཞི་པ་ཉེས་སྐྱོན་ཐམས་ཅད་ཕྱག་རྒྱ་ཆེན་པོས་འདེད་པ་ནི། །རྩ་བ་ནས་ཚིག་རྐང་
དྲུག །ནད་དང་སྡུག་བསྔལ་སྣ་ཚོགས་དང༌། ཁྱད་པར་གཏི་མུག་ལས་
བྱུང་བའི། །ས་བདག་མཛེ་ཡི་ནད་རྣམས་ཀུན། །ཕྱག་རྒྱ་ཆེན་པོས་མི་
འདེད་ན། །སྐྱོན་དག་ཡོན་ཏན་མི་སྐྱེད་པའི། །ཆོས་སྐུ་ཡིན་པ་ཀུ་རེ་
ཡིན། །ཞེས་པས་སོ། ། དེ་ལ་ཆོས་རྗེས་སླབ་ཁོག་ལས། གཏི་མུག་གི་གཉེན་པོ་
ཡང་དག་པའི་ཤེས་རབ་དོན་དམ་པའི་བདེན་པ་རྒྱུད་ལ་སྐྱེས་ན། ཕྱི་གཟུང་བའི་ཡུལ་དང་།
ནང་འཛིན་པའི་ཤེས་པ་དང༌། སྙམ་པ་དང་། ངའོ་སྙམ་དུ་ལོག་པར་རྟོག་པར་རྟོག་པ་ལ་
སྨོན་པ་མེད་པ་རང་བྱུང་ལྷན་ཅིག་སྐྱེས་པའི་ཡེ་ཤེས་དོན་དམ་པའི་བདེན་པ་མཐོང་ན་མཐོང་
ལམ། དེ་གོམས་པ་སྒོམ་ལམ་ཡིན་ན་ཡང༌། དེ་བདག་གི་རྒྱུད་ལ་མི་འདུག་སྙམ་ན་ཡང་།
བཅོམ་ལྡན་འདས་ཀྱིས། ལྷན་ཅིག་སྐྱེས་པ་གང་སྐྱེས་པ། །ལྷན་ཅིག་སྐྱེས་པར་དེ་བརྗོད་
བྱ། །ཞེས་པས་དེ་ཅི་ལྟ་བུ་ཞེ་ན། ལྷན་ཅིག་སྐྱེས་པ་ཞེས་བྱ་བ་ནི། རང་ཉིད་དང་ལྷན་ཅིག་
སྐྱེས་པ་ལ་ཟེར། རང་ཉིད་དང་ལྷན་ཅིག་སྐྱེས་པ་དེ་རང་གི་སེམས་ཡིན་མོད། དེ་ལ་ལག་
པ་གཡས་གཡོན་མ་སྤོས་ཤིང་མ་བཅོས་པ་དེ་ལ། ལྷན་ཅིག་སྐྱེས་པ་གང་སྐྱེས་པ། །ལྷན་
157



ཕྱག་རྒྱ་ཆེན་པོ།
-
-
ཅིག་སྐྱེས་པར་དེ་བརྗོད་བྱ། །ཞེས་སོ། །དེའི་སྤྲོས་པ་གཅོད་པའི་གསུང་། གང་གིས་རྟེན་
ཅིང་འབྲེལ་པར་འབྱུང་། །སྐྱེ་བ་མེད་པ་འགག་མེད་པ། །ཆད་པ་མེད་པ་རྟག་མེད་པ།།
འོང་བ་མེད་པ་འགྲོ་མེད་པ། །ཐ་དད་དོན་མིན་དོན་གཅིག་མིན། །སྤྲོས་པ་ཉེར་ཞི་ཞི་བསྟན་
པ། །རྫོགས་པའི་སངས་རྒྱས་སྨྲ་རྣམས་ཀྱི། །དམ་པ་དེ་ལ་ཕྱག་འཚལ་ལོ། །ཞེས་པ་འདི་
ལ་འགྲོ་བའི་མགོན་པོ་ཆེན་པོ་སློབ་དཔོན་འཕགས་པ་ཀླུ་སྒྲུབ་ཀྱི་དབུ་མའི་དོན་བསྟན་བཅོས་
ཆེན་པོ་མཛད་པ་རྣམས་ཀྱིས་ལོག་པར་རྟོགས་པ་སྤྲོས་པའི་མཐའ་རྣམ་པ་བརྒྱད་དུ་མ་
འདུས་པ་མེད་ལ། དེ་དང་བྲལ་བའི་དོན་དེ་ལ། བླ་མ་རིན་པོ་ཆེའི་ཞལ་སྔ་ནས་ཀྱང་།
མཉམ་མེད་དམ་པ་རིན་པོ་ཆེ། །འོད་གསལ་ཆེན་པོའི་ངང་ལ་བཞུགས། །མཐའ་བརྒྱད་
སྐྱོན་གྱིས་མ་གོས་པ། །རྗེ་ཆོས་ཀྱི་སྐུ་ལ་ཕྱག་འཚལ་ལོ། །ཞེས་གསུངས་པས། སེམས་
ཉིད་ལྷན་ཅིག་སྐྱེས་པ་བསྒོམ་པར་བྱའོ། །ཞེས་སོ། །ཕྱག་རྒྱ་ཆེན་པོའི་དོད་མ་ལས།
ཡང་ཆོས་རྗེས་ལྷན་ཅིག་སྐྱེས་པ་ཞེས་བྱ་བ་ཆོས་ཀྱི་སྐུ་ལ་བྱ་སྟེ། སྣང་བ་ལྷན་ཅིག་སྐྱེས་པ་
དང་། སེམས་ཉིད་ལྷན་ཅིག་སྐྱེས་པའི་སེམས་ཉིད་གནས་པ་རྡོ་རྗེ་ཡེ་ཤེས་ཡིན། སྣ་
ཚོགས་སྣང་ཡང་གཉུག་མའི་ངོ་བོ་ཉིད། །བྱེད་སྒོ་ཐ་དད་པ་ཡི་ཚུལ་སྣང་ཡང་། །དེ་ཉིད་
དོན་ལས་གཞན་པ་ཡོད་མ་ཡིན། །སྣང་གྲགས་ཀྱི་ཆོས་དང་སེམས་ཉིད་ཀྱི་སྐུ་གཉིས་ཐ་
དད་མེད་དེ་ཉི་མ་དང་འོད་ཟེར་བཞིན་ནོ། །རྣལ་འབྱོར་པས་དོན་གང་ལ་གནས་པར་བྱ་ཞེ་
ན། ཐ་དད་དུ་ཞེན་པའི་རྟོག་པ་མེད་པར་གཉུག་མའི་དེ་ཁོ་ན་ཉིད་ལ་གནས་པར་བྱའོ། །ཇི་
ལྟར་གནས་པར་བྱ་ཞེ་ན། འབྲས་བུ་ལ་ར་བ་དང་། འཁོར་བ་ལ་དོགས་པ་དང༌། མཉམ་
པ་ཉིད་ལ་རྩོལ་བའི་སེམས་དེ་དག་ཐོང་ལ་ཅི་ཡང་མ་ཡིན་པའི་སེམས་རང་དགའ་རྣལ་མ་
158



ཙན་དྷ་མ་ཎི་རཏྟ་ཛྭ་ལ་མ་ལེ།
-
-
-
འདི་ཉིད་རྣལ་འབྱོར་དམ་པའོ། །དེས་ན་སེམས་ཉིད་ཅི་ཡང་མ་ཡིན་པ་ལ། ཅི་ཡང་མ་
ཡིན་པའི་ཚུལ་དུ་སྤྱད་ཅིང་གོམས་པར་བྱས་ན། བླ་མ་དག་གིས་སྨྲས་པའི་རྣལ་མའི་ཤེས་
པ་དེ་ཐུགས་ཀྱིས་གོ་སྟེ། སྙིང་པོ་གཉུག་མའི་ངོ་བོ་ལ་བསྒོམས་པས་མཉམ་པ་ཉིད་ཀྱི་དོན་
སྙིང་ལ་ཞུགས་པར་འགྱུར་ཏེ། ཅི་བཞིན་པའི་ངོ་བོ་དེ་དེ་བཞིན་པར་རྟོགས་སོ། །དཔེར་ན་
སྐྱ་རུ་ར་ལག་མཐིལ་དུ་བཞག་པ་འམ། ནོར་བུ་རིན་པོ་ཆེ་ཨ་མྱི་ས་ར་མེ་ལོང་གཡའ་དག་
པའི་སྟེང་དུ་བཞག་ན་ཕྱི་ནང་མེད་པར་གསལ་བ་བཞིན་ནོ། །གཉུག་མའི་དོན་རྟོགས་ན།
ཆོས་ཐམས་ཅད་སེམས་ཉིད་དུ་རྟོགས་ཤིང་བདེ་བ་ཆེན་པོར་རོ་གཅིག་པ། བདག་མེད་པ་
མཉམ་པའི་དོན་ལ་ཤུགས་ཀྱིས་འཇོག་སྟེ། སྣང་ཞིང་གྲགས་པ་ཐམས་ཅད་དེའི་ངོ་བོ་ཡིན་
པའི་ཕྱིར་རོ། །དེ་ལས་གཞན་པའི་མཐའ་ཞིག་ནི། སངས་རྒྱས་དང་རྗེ་བཙུན་ལ་སོགས་པ་
སུས་ཀྱང་ཤེས་པར་མི་འགྱུར་རོ། །སེམས་ཉིད་གཅིག་པུ་ལ་འཁོར་བ་དང་མྱ་ངན་ལས་
འདས་པར་སྣང་སྟེ། རང་ལ་འཁྲུལ་བས་གཉིས་སུ་བརྟགས་ཤིང་སྣང་བ་དེ་སྲིད་དུ་འཁོར་
བ་ཡིན་ལ། དེ་ཉིད་གཉིས་མེད་ཀྱི་ངོ་བོར་རྟོགས་ཤིང་། རང་ཉིད་སངས་རྒྱས་སུ་མཐོང་བ་
གོམས་པ་རབ་ཀྱི་མཐར་ཕྱིན་པ་ནི་མྱ་ངན་ལས་འདས་པའོ། །དེ་བས་གྲུབ་ཐོབ་ཀྱི་བླ་མ་
རྣམས་སྐལ་ལྡན་གྱི་སློབ་མ་ལ་འོ་དོད་རྟག་ཏུ་འབོད་དེ། ལྷན་ཅིག་སྐྱེས་པའི་ཡེ་ཤེས་འོད་
གསལ་བ། །སངས་རྒྱས་རང་ལས་གཞན་ནས་བཙལ་མི་དགོས། །ཞེས་སྙན་པའི་འོ་དོད་
འབོད་པ་དང་། སྡུག་བསྔལ་ཐམས་ཅད་དང་བྲལ་བའི་བདེ་བ་ཆེན་པོ་དེ་རང་གི་སེམས་ཉིད་
ཡིན་ཞེས་པའི་འོ་དོད་དང་སྣང་གྲགས་ཀྱི་ཆོས་ལ་འཇིགས་མི་དགོས། སེམས་ལས་ཐ་
དད་ན་སྣང་ཡང་ལོགས་ན་མེད། སེམས་ཀྱི་ངོ་བོ་ཆོས་ཀྱི་སྐུའི་མདོ་༼དོ༽ཡིན་ཞེས་
159



ཕྱག་རྒྱ་ཆེན་པོ།
གྲགས་པའི་འོ་དོད་དོ། །དེས་ན་སྣང་བ་ལོགས་སུ་དོར་ནས། ཡེ་ཤེས་གཞན་ནས་འདོད་
པ་མ་ཡིན་ཏེ། དུག་ལ་སྔགས་ཀྱིས་བཏབ་པ་བཞིན། ཐ་མལ་གྱི་ཤེས་པ་ཉམས་སུ་མྱོང་བ་
ནི་འཁྲུལ་རྟོག་ཉིད་ལམ་དུ་འགྱུར་བའི་ཕྱིར་རོ། །སྲོག་ཆགས་ཐམས་ཅད་ཀུན་ལ་ཡང་།།
དེ་ཉིད་ཡོད་དེ་རྟོགས་པ་མེད། །ཐམས་ཅད་རོ་མཉམ་རང་བཞིན་པས། །ཏིལ་དང་ཏིལ་
མར་ཇི་བཞིན་ནོ། །བྱ་བྱེད་རྟོག་པའི་རྣམ་པར་སྣང་བ་ཐམས་ཅད། བྱ་བ་མི་བྱེད་པ་སེམས་
ཉིད་གཉུག་མའི་ངོ་བོ་སྟེ། སྣང་གྲགས་ཐམས་ཅད་ཆོས་ཀྱི་སྐུ་ཕྱག་རྒྱ་ཆེན་པོའི་ངོ་བོ་ཡིན་
ལ། དེ་དུས་གསུམ་སངས་རྒྱས་ཀྱི་དགོངས་པ་ཡིན་ཏེ། རྟོགས་ལྡན་སྤྲུལ་པའི་བླ་མས་
བསྟན་པའོ། །ལྷན་ཅིག་སྐྱེས་པ་བདུད་རྩིའི་རོ། །གཞན་ནས་རྙེད་པ་མ་ཡིན་ཏེ། །རྟོགས་
དང་ལྡན་པའི་བླ་མ་ཡི། །ཞལ་གྱི་བདུད་རྩི་དག་ལས་དྲིས། །ཞེས་སོ། །སེམས་དངོས་པོ་
ཡོད་པར་རྟོག་པ་དང་མེད་པར་རྟོག་པ་གཉིས་ཀ་ཡང་ཆོས་ཀྱི་སྐུའི་འཆིང་བ་སྟེ་དོན་རྟོགས་
པར་མི་འགྱུར་རོ། །རྨོངས་པའི་བསམ་གཏན་ནི་སྟེང་འོག་རྩ་དང་། རླུང་དང་ཐིག་ལེ་
དང༌། སྐུ་དང་ཕྱག་རྒྱ་ལ་སོགས་ཀྱིས་དམིགས་པ་ཉེ་བར་ཞི་བའི་ཞི་གནས་སྒོམ་སྟེ། ཤེས་
པ་ནན་གྱིས་ཁུགས་སུ་བཅུག་ཀྱང་ལམ་དུ་མི་འགྱུར། སེམས་ཀྱི་ཟུག་རྔུ་སྡུག་བསྔལ་
འབའ་ཞིག་སྐྱེད་པར་ཟད་དོ། །དེ་ཅིའི་ཕྱིར་ཞེ་ན། ཐ་མལ་གྱི་ཤེས་པ་དང་ཤེས་རབ་
གསལ་བ་དང་། མི་རྟོག་པ་དང་། བདེ་བའི་རང་བཞིན་དང་བྲལ་ཞིང་མེད་པར་གྱུར་པས།
གཉིས་འཛིན་གྱི་རྣམ་པར་བཞག་པས། བྱེ་མ་ལ་བཙིར་བའི་མར་བཞིན་ནོ། །གཉུག་མའི་
དོན་ལ་བསྒོམ་ལ་སྒོམ་དུ་མེད་དེ། གཉིས་འཛིན་གྱི་བསམ་གཏན་དང་བྲལ་བས་སོ། །རང་
བཞིན་གྱིས་རྣམ་པར་དག་པའི་སེམས་ཀྱི་ངང་རྟོག་པའི་དྲི་མས་མ་གོས་པ་ལ་རྟོག་གེ་བའི་
160



ཙིན་དྷ་མ་ཎི་རཀྟ་ཛྭ་ལ་མ་ལེ།
བསམ་གཏན་དག་གིས་བསླད་པར་མི་བྱ་སྟེ། རང་བཞིན་དག་པའི་ཚུལ་དུ་གཞག་པར་
བྱས་ནས། དེ་ཉིད་ཉམས་སུ་མྱོང་བར་འགྱུར་ཏེ། ཉམས་སུ་མྱོང་བའི་བདེ་བ་ལུས་དང་
སེམས་ལ་གནས་ཀྱང་དེ་ལ་མ་ཞེན་ཅིག །དམ་པ་རྣམས་ཀྱིས་གདམས་པའོ། །འོ་ན་
བསྒོམ་པར་བྱ་བ་མ་ཡིན་ནམ་ཞེ་ན། གཉུག་མའི་ཏིང་ངེ་འཛིན་གྱི་ཟས་ཟ་ཞིང་། བླ་མ་
དམ་པའི་གདམས་ངག་སྐོམ་དུ་འཐུངས་པས་བདེ་སྟོང་དབྱེར་མེད་དུ་སྦྱོར་བ་ནི་རང་དགའི་
ཚུལ་ཏེ། སྣང་བ་སེམས་སུ་མ་ཐིམ་གྱི་བར་དུ་དྲན་པ་རྒྱུན་ཆགས་ཀྱིས་སེམས་དང་སེམས་
སུ་སྤྲོད་པར་བྱེད་ཅིང༌། རྟག་ཏུ་ལམ་མང་དུ་བསྒོམ་པར་བྱ་སྟེ། བླ་མ་དམ་པའི་གདམས་
ངག་ཁྱིམ་མཆོག་དམ་པ་ནས། ཉམས་མྱོང་ཁྱིམ་ནས་དགག་སྒྲུབ་མེད་པར་རྟོགས། །མ་
བཅོས་རྣལ་མའི་ཟས་ཤིག་ཟོས་གྱུར་ན། །གྲུབ་མཐའ་མ་ལུས་ཀུན་ཀྱང་ཚིམ་པར་འགྱུར།།
ཆུ་མ་བསྙོགས་ན་དང་བའི་རྣམ་པ་དང་། མར་མེ་མ་བཅོས་ན་གསལ་བ་བཞིན་དུ། སེམས་
ནི་མ་བཅོས་དེ་བཞིན་ཞོག །ཉམས་མྱོང་བདེ་བ་ཆེན་པོའི་རོ། །ཉམས་སུ་མྱོང་བས་ཤིན་ཏུ་
བདེ། །བདག་གིས་སྨྲ་བར་མི་ནུས་ཀྱིས། །སྨྲ་ཕྱིར་ཚད་དང་རྒྱ་ཚད་མེད། །དེ་ཉིད་ངོ་བོ་
ཤེས་མི་ནུས། །རྟོགས་པར་འགྱུར་བ་མ་ཡིན་ནོ། །བླ་མས་བསྟན་པར་མི་ཤེས་ན། །སློབ་
མས་གོ་བ་ཡོད་མིན་ཏེ། །ལྷན་ཅིག་སྐྱེས་པ་བདུད་རྩིའི་རོ། །གང་ཞིག་ཇི་ལྟར་བསྟན་པར་
བྱ། །རྗེ་བཙུན་རྣམས་ཀྱིས་བུ་ཞེས་བོས་ཏེ། ཁྱེད་ཆོས་ཀྱི་སྐུ་བསླང་བར་འདོད་པ་རྣམས་
རང་ལས་བསླང་བར་གྱིས་ཤིག་ཅེའོ། །ཇི་ལྟར་ཞེ་ན། ལྷན་ཅིག་སྐྱེས་པ་ཐ་མལ་གྱི་ཤེས་པ་
གཉུག་མའི་ངོ་བོ་དེ། ནམ་མཁའ་བཞིན་དུ་སྐྱེ་བ་དང༌། འགག་པ་དང་། གནས་པ་དང་
བྲལ་བའི་སྐུ་གསུམ་ཡེ་ཤེས་ལྔའི་བདག་ཉིད་དེ། དབུ་མ་ལ་སོགས་པ་གཞན་གྱིས་རྟོགས་
161



ཕྱག་རྒྱ་ཆེན་པོ།
པ་མ་ཡིན་ཏེ། ཤེས་པ་བློ་དང་བརྗོད་པ་སྒྲའི་ཡུལ་ལས་འདས་པ་མངོན་སུམ་དང་རྗེས་
དཔག་གི་རིགས་པའི་ཚིག་གི་མཚོན་ཆས་གཞན་སུན་འབྱིན་པར་བྱེད་ཀྱང་། དེ་ཁོ་ན་ཉིད་
སུས་ཀྱང་མཚོན་པར་མི་ནུས་ལ། བདག་ཉིད་ཀྱིས་བརྟག་དཔྱད་བྱས་ཀྱང་ངོ་བོ་རྙེད་པ་མ་
ཡིན་ནོ། གཉུག་མའི་ངོ་བོ་དེ་མིང་དུ་ཡོད་ཀྱང་ངོས་བཟུང་མེད་དོ། ནམ་མཁའ་དང་འདྲ་
བའི་ཕྱིར་ཐོག་མ་དང་ཐ་མ་མེད་དེ། དེ་ལ་དབུས་ཀྱང་ཡོད་པ་མ་ཡིན་ཏེ་ཅི་ཡང་མ་ཡིན་
པའི་ཕྱིར་རོ། །དེ་ལ་བསྒོམ་བྱ་སྒོམ་བྱེད་གཉིས་སུ་མི་བྱ་སྟེ། དངོས་གཞི་འཁྲུལ་པས་ཐར་
པ་མི་རྙེད་དོ། །དེས་ན་ཆུ་ལ་ཆུ་བཞག་པ་བཞིན། སེམས་ལ་སེམས་བཞག་སྟེ་བསྒོམ་པར་
བྱའོ། །དེས་ཉམས་སུ་མྱོང་བའི་དོན་ལ་མཐའ་གཉིས་ཀྱི་ཆོས་མེད་ཅིང་། མཚན་མ་བགྲོད་
པར་བྱ་བའི་ལམ་ཡང་མེད་ལ། ཉོན་མོངས་པ་དང་གཉེན་པོའི་གོ་རིམ་གྱི་ཚུལ་དུ་བཅོས་
པར་བྱ་བ་མ་ཡིན་ནོ། །སྤང་བྱ་སྤོང་བྱེད་ཀྱི་ཚུལ་གྱིས་འགྲོལ་བར་བྱེད་པ་རྣམས་ཀྱང་། དེ་
ཉིད་ཉམས་སུ་མྱོང་བའི་དུས་སུ་མཚན་མ་ལ་སེམས་མི་འཕྲོ་ལ་མི་གཡོ་སྟེ་ཐམས་ཅད་ངོ་བོ་
གཅིག་པའི་ཕྱིར་རོ། །རྟོགས་པ་བརྟན་པར་གནས་ཏེ། བསྒོམ་དུ་མེད་པ་ཐ་མལ་གྱི་ཤེས་པ་
རྣམ་པར་འཇོག་པ་ལ་ཕྱི་ནང་གི་གཡེང་བས་གནོད་པར་མི་འགྱུར་ཏེ། ཐམས་ཅད་རིག་
པར་གོ་ཞིང་མཉམ་རྗེས་མེད་པའོ། །བློ་རྣོ་སྟེ་དམིགས་པ་གང་གཏད་ཆོས་ཉིད་དུ་ཝལ་
ཝལ་འཆར་བའོ། །བློ་དག་སྟེ་རྟག་ཆད་གཟུང་འཛིན་གྲུབ་མཐའི་རྟོག་པ་དང་བྲལ་བའོ།
བློ་མི་འཕྲོག་སྟེ་ཐ་སྙད་སྒྲོ་བཏགས་ཡིན་པའི་ཕྱིར་རོ། །གཉིས་འཛིན་མེད་དེ་སྣང་བ་དང་
སེམས་རོ་མཉམ་དུ་གྱུར་པའི་ཕྱིར་རོ། །རེ་དོགས་མེད་དེ་འཁོར་འདས་དབྱེར་མེད་པའི་
ཕྱིར་རོ། །བླང་དོར་སྤྱོད་པ་འབྱུང་བར་མི་འགྱུར་ཏེ། གཟའ་གཏད་དང་བྲལ་བའི་དངོས་པོ་
162



ཙན་དྷ་མ་ཎི་རཏྟ་ཛྭ་ལ་མ་ལེ།
ཉམས་སུ་མྱོང་བའི་ཕྱིར་རོ། །དམངས་རིགས་དང་བྲམ་ཟེ་མེད་དེ་ཐ་སྙད་ཀྱི་རྟོགས་པ་དང་
བྲལ་བའི་ཕྱིར་རོ། །གཉིས་མེད་ནི་ཐ་མལ་གྱི་ཤེས་པ་ཉིད་དོ།། མྱོང་བ་ནི་གསལ་བ་དང་།
མི་རྟོག་པ་དང་། བདེ་བ་དང་། མྱོང་དུ་མེད་པའི་མྱོང་བ་སྟེ། བྲལ་ན་ཞེས་བྱ་བ་ནི་གཉིས་
སུ་མེད་པའི་དོན་ལ་ལྡང་འཇུག་ཡོད་ཅིང་ཀློང་དུ་མ་གྱུར་བར་དུ་དེ་བཞིན་ཉིད་མ་ཡིན་ནོ།།
དེ་མི་གཏད་པ་ནི་བླ་མ་ལ་བསྙེན་བཀུར་བ་དང་། བསོད་ནམས་ཀྱི་ཚོགས་དང་། སྙིང་རྗེ་
ལ་འབད་པར་བྱ་སྟེ། སྙིང་རྗེ་དང་བྲལ་བའི་སྟོང་པས་ཀྱང་ལམ་ཐག་ཆོད་པར་མི་འགྱུར་
ཞིང༌། སྟོང་པ་དང་བྲལ་བའི་སྙིང་རྗེ་ཡང་འཁོར་བ་འབའ་ཞིག་སྐྱེད་པར་བྱེད་པའི་རྒྱུ་ཞེས་
བྱའོ། །ཀློང་དུ་གྱུར་པ་ན་རྡོ་རྗེ་ཐེག་པ་མཆོག་ལ་དམན་པའི་སྤྱོད་པ་དང་། ལྟ་བ་དང་།
སྒོམ་པ་དང་། རྣམ་རིག་ལྟ་བ་དང་། དབུ་མའི་དགག་སྒྲུབ་དང་བཅས་པའི་བསམ་གཏན་
དང༌། མཆོད་པ་དང་། སྔགས་ཀྱི་བྱེ་བྲག་ཀྱང་མི་སྨྲ་སྟེ། སྙིང་པོའི་དོན་འདི་རྟོགས་པ་ན་
ལོགས་ནས་སངས་རྒྱས་བསྒྲུབ་རྒྱུ་མེད་པས་དགོས་པ་མེད་པའི་ཕྱིར་རོ། །ཆེད་དུ་རྣམ་
པར་བཅད་པ་མ་ཡིན་ཏེ། རྟོག་པ་ཤུགས་ཀྱིས་འགག་པའི་ཕྱིར་རོ། །སྙིང་རྗེས་གཞན་དོན་
དུ་འབད་པ་ཡང་ཆེད་དུ་སྒྲུབ་པ་མ་ཡིན་ཏེ་ཤུགས་ཀྱིས་འབྱུང་བའི་ཕྱིར་རོ། །འཁོར་བའི་
རྒྱུ་ནི་མ་རིག་པ་སྟེ། དེ་ཡང་ལྷན་ཅིག་སྐྱེས་པའི་ཡེ་ཤེས་རྒྱུན་ཆད་མེད་པར་བསྒོམ་པར་
བྱ་སྟེ། དེ་ཡང་སྒོམ་བྱེད་དུ་བྱས་ན་བློས་བྱས་བཅོས་མའོ། །འོ་ན་ཇི་ལྟ་ཞེ་ན། རང་
གསལ་ལ་རྣམ་རྟོག་བག་ཆགས་མ་བྱུང་མ་བཅོས་པར་བཞག་ན་རང་མཐོང་བར་འགྱུར་རོ།།
དེའི་ཚེ་མ་རིག་པ་ཡང་རང་གི་ངོ་བོར་གྲུབ་ཅིང་། རྟོགས་པ་དང་མཐོང་བས་འདུ་བྱེད་
ལས་མི་ལྡོག་སྟེ། རྣམ་པར་རྟོག་པ་ལ་སོགས་ངང་གིས་བཅད་པར་འགྱུར་རོ། །རྣམ་
163



ཕྱག་རྒྱ་ཆེན་པོ།
རྟོག་བྱུང་ཡང་འཇིགས་པར་མི་བྱ་སྟེ། དྲན་པའི་དུས་ཉིད་ན་གཉུག་མའི་ངོ་བོར་གྲུབ་པའི་
ཕྱིར་རོ། །དེས་ན་བདེ་གསལ་མི་རྟོག་ཅིང་ཇི་ལྟར་ཉམས་སུ་མྱོང་བས་ནམ་མཁའི་ངང་
ལས་འདས་པ་མེད་དོ། །དོན་ཡང་ཉམས་དང་ལྡན་པ་སྟེ། བདེ་བ་ཆེན་པོ་རྒྱུན་ཆད་
མེད་པའི་ཕྱིར་རོ། །མྱོང་བ་ནི་བཟང་ངན་དུ་སྣང་བ་མྱོང་བའི་ཉམས་ཏེ། དོན་ལ་དེ་མེད་
དོ།། །གཉུག་མའི་ངོ་བོ་ལ་རྣམ་རྟོག་བྱུང་ཡང་ནམ་ལངས་པའི་མུན་པ་བཞིན་རང་བཞིན་
གྱིས་དྭངས་པར་འགྱུར་བའོ། །གཞན་དུ་སོང་བ་ནི་མེད་དེ་མ་སྐྱེས་མི་འཇིག །སེམས་ཀྱི་
ངོ་བོར་གྲུབ་པའོ།། སེམས་ཉིད་འོད་གསལ་བ་ལས། བག་ཆགས་ཀྱི་སྣང་བ་ལོགས་ན་
མེད་པའོ། །འོད་གསལ་དང་དབྱེར་མེད་དུ་རྟོགས་ཤིང་། ནང་ནས་ངེས་པ་ཡེངས་པ་མེད་
པ་ཆུ་བོའི་རྒྱུན་བཞིན་གནས་པར་ལྟ་བ་ཡེ་ཤེས་སྒོམ་སྤྱོད་པ་ཟུང་འཇུག་ཡིན་ནོ། །སྣང་བ་
སེམས་ཀྱི་ངོ་བོར་བཞག་སྟེ། དེ་རང་བཞིན་གྱིས་འོད་གསལ་བ་དེ་རང་དགར་གཏད།
གློད་ལ་བཞག་འདོད་པའི་ཡོན་ཏན་མི་དགག །ཡུལ་ལ་འཕྲོས་པའི་སེམས་མི་དགུག་
།གང་སྣང་སྐྱེ་མེད་ཐུག་ཕྲད་དུ་བྱའོ། །འདི་དག་གིས་ཅི་ཙམ་ན་སངས་རྒྱ་བར་ནུས་ཞེ་ན།
རྟོགས་པའི་སྐད་ཅིག་དེ་ཉིད་ལ་སངས་རྒྱས་པར་འགྱུར་རོ། །རྒྱུ་འབྲས་ཚུལ་དུ་ཡོད་དམ་
ཞེ་ན། དེ་ནི་རྨི་ལམ་དུ་ཡང་མི་སྲིད་ན། དངོས་སུ་ལྟ་སྨོས་ཀྱང་ཅི་དགོས། དེས་ན་སངས་
རྒྱས་ཐོབ་པར་ངེས་ཞེས་སློབ་མའི་བློ་ལ་མཚོན་ཀྱང་། རྟོགས་པའི་ངོ་བོས་ངོས་བཟུང་
བའོ། །དེས་ན་སྤྱོད་ལམ་ཐམས་ཅད་དུ་ཡང་སྣང་བ་གཉུག་མའི་ངོ་བོར་རྟོགས་པར་བྱ་བ་དེ་
ཁོ་ན་ཉིད་ལ་མ་ཡེངས་པར་ཆོད་པར་གྱིས་ཤིག་ཞེའོ།།
ལྔ་པ་སྐྱོན་དག་ཅིང་ཡོན་ཏན་རྫོགས་པར་བསྟན་པ་ནི། རྩ་བ་ནས་ཚིག་རྐང་དགུ།
164



ཅིན་ངྷ་མ་ཎི་རཏྟ་ཛྭ་ལ་མ་ལེ།
རྟོགས་ལྡན་ཀྱི་རྣལ་འབྱོར་དབང་ཕྱུག་ཆེན་པོ་དེ། །རྟོགས་པའི་ས་ལམ་མི་
རྩི་ཡང་། །ས་ལམ་ཤུགས་ཀྱིས་བགྲོད་ནས་མཆི། །ཆགས་སྡང་གཉིས་
ཀྱི་བློ་གྲོས་ཀྱིས། །སྤོང་སེམས་ཀྱི་རྩོལ་སྒྲུབ་མི་བྱེད་ཀྱང་། །འཁོར་བའི་
རྒྱ་མཚོ་རང་སར་གྲོལ། །བདེ་ཆེན་ངོ་བོ་ཉིད་སྐུ་ལ། །སྐུ་གསུམ་གྱི་
མཚན་མར་མ་གྲུབ་ཀྱང་། །སྐྱོན་དག་ཡོན་ཏན་མ་ལུས་རྫོགས། །ཞེས་
གསུངས་པ་འདི་ལ། ཆོས་རྗེས་ཉམས་མྱོང་དྲི་མ་མེད་པ་ནས། །བཞི་པ་རང་བྱུང་ཕྱག་རྒྱ་
ཆེ། །འཁོར་འདས་ཀུན་གྱི་རང་བཞིན་གཙོ། །དོན་དམ་བློ་འདས་ཆེན་པོ་ནི། །སྟོང་དང་
མི་སྟོང་ཀུན་ལས་འདས། །དེས་ནི་བདུད་དང་ཉོན་མོངས་ཚོགས། །འཇོམས་མཛད་བདེ་
བར་གཤེགས་པ་ཡིན། །བློས་བྱས་སྟོང་པས་མ་གོས་ཤིང་། །ཉམས་དང་མྱོང་བའི་དྲི་མ་
བྲལ། །ལྷན་ཅིག་སྐྱེས་པའི་ཡེ་ཤེས་དེ། །འཇིག་རྟེན་མགོན་པོའི་བཀའ་དྲིན་གྱིས། །སྐྱེས་
བུ་དམ་པས་རྟོགས་སམ་སྙམ། །རང་སེམས་དངུལ་དཀར་མེ་ལོང་ནི། །ཇི་ལྟར་གཡའ་
དང་བྲལ་བ་བཞིན། །ལས་དང་ཉོན་མོངས་ཤེས་བྱ་ཡི། །སྒྲིབ་པའི་སྤྲོས་པ་དག་པ་ལྟར།
།འཁོར་འདས་ཀུན་གྱི་ཡོན་ཏན་སོགས། །མ་ལུས་ཐམས་ཅད་འབྱུང་ངོ་ཞེས། །ཆོས་རྒྱལ་
བླ་མའི་ཞལ་ནས་གསུངས། །ཞེས་སོ། རྗེ་གོང་མས་རིན་ཆེན་འཕྲུལ་སྐུས་ལས། ཀྱེ་མ་
ད་ནི་རང་ས་ཟིན། །ཡུལ་སྣང་གཉིས་སུ་འཛིན་པ་འདྲེས། །ཆུ་ཕྲན་རྒྱ་མཚོའི་དབྱིངས་སུ་
སླེབ། །ཆོས་ཉིད་ཕྱི་ནང་མ་བུ་ཕྲད། །མ་རིག་སྒོ་ངའི་སྦུབས་ནས་བཏོན། །རིག་པའི་ཡེ་
165



ཕྱག་རྒྱ་ཆེན་པོ།
ཤེས་མཐའ་དབུས་མེད། །ཀུན་གཞི་ནམ་མཁའི་མཐའ་ལྟར་དག །བག་ཆགས་ན་བུན་
བཞིན་དུ་ཡལ། །བདག་འཛིན་ཉི་ཟླ་བཞིན་དུ་ནུབ། །ཚོགས་དྲུག་ཉིན་སྐར་བཞིན་དུ་
ཡལ། །ཉོན་མོངས་དུག་ལྔས་སྲིད་ལོག་བྱས། །རྣམ་རྟོག་རྐུན་མ་བཞིན་དུ་སྐྱེངས། །སྒྲོན་
མེ་ཐོགས་པས་མུན་པ་མེད། །རིན་ཆེན་གླིང་དུ་ས་རྡོ་མེད། །རྟོགས་ཚད་ཅན་ལ་འཁོར་བ་
མེད། །གང་དུ་གནས་པ་སངས་རྒྱས་ཞིང་། །གང་དུ་འདུག་པ་རྡོ་རྗེ་གདན། །འགྲོ་བ་ལྷ་
དང་ལྷ་མོ་ཉིད། །མལ་ཆུང་ཨར་མོ་ལི་གའི་གདན། །གཟུགས་ཀྱི་ཕུང་པོ་རྒྱལ་བའི་སྐུ།།
སྨྲ་བརྗོད་ཆོས་ཀྱི་འཁོར་ལོ་སྟེ། །དྲན་རིག་ཏིང་འཛིན་འབུམ་ཕྲག་ལ། །དངོས་པོ་མཐའ་
དྲུག་མཆོད་པའི་རྫས། །འདི་ན་འཁོར་བའི་མིང་ཡང་མེད། །བདག་ཏུ་འཛིན་པ་གཏན་
ནས་བཅོམ། །དཔའ་བར་འགྲོ་བའི་ཏིང་ངེ་འཛིན། །མཉམ་རྗེས་གཉིས་ཀྱི་འཛིན་པ་བྲལ།།
རྡོ་རྗེ་ལྟ་བུའི་ཏིང་ངེ་འཛིན། །སྐྱེ་བ་མེད་པ་ཆོས་ཀྱི་སྐུ། །གསལ་ལ་མ་འགགས་ལོངས་
སྤྱོད་རྫོགས། །གང་དུ་མི་གནས་སྤྲུལ་པ་ཉིད། །དབྱེར་མེད་ངོ་བོ་ཉིད་ཀྱི་སྐུ། །སྒོ་ངའི་ནང་
ན་འདུག་པའི་ཁྱུང་། །དེ་བཞིན་སེང་གེ་མངལ་གྱི་རྒྱ། །རྒྱ་མིག་ནང་ན་རྒྱབ་པ་བཞིན།།
རྣལ་འབྱོར་པ་ཡང་ལུས་རྒྱས་འཐུམས། །ཡོན་ཏན་འཆར་བར་ག་ལ་ནུས། །ཕུང་པོ་བོར་
བས་དབྱིངས་སུ་གྲོལ། །རིག་པ་རིག་མེད་འདི་ནས་ཐོན། སྟོབས་དང་མི་འཇིགས་ལ་
སོགས་པའི། །ཡོན་ཏན་རྩོལ་བ་མེད་པར་རྫོགས། །སྤྲུལ་པ་བྱེ་བ་ཕྲག་བརྒྱ་ཡིས། །འགྲོ་
དོན་རྒྱུན་ཆད་མེད་པར་བྱེད། །དཔག་བསམ་ཤིང་དང་རིན་ཆེན་བཞིན། །རྟོག་པ་མེད་པར་
རེ་བ་སྐོང་། །རྩོལ་བ་མེད་པར་འགྲོ་དོན་མཛད། །རྒྱུན་ཆད་མེད་པར་སྤྲུལ་པ་བྱེད། །འདི་
ལ་སྤངས་དང་ཐོབ་པ་མེད། །འདི་ལ་སྒྲུབ་དང་གྲུབ་པ་མེད། །འདི་ལ་འཁོར་བ་མྱང་
166



ཙིན་དྷ་མ་ཎི་རཏྟ་ཛྭ་ལ་མ་ལེ།
འདས་མེད། །དང་པོར་མ་རིག་གླིང་བར་མུན་པ་རུ། །སེམས་ཉིད་ཡིད་བཞིན་ནོར་བུ་
སྟོར། །ཉི་ཟླ་ཐབས་དང་ཤེས་རབ་ཀྱིས། །གཏི་མུག་རྨོངས་པའི་མུན་བསལ་ནས། །རང་
སེམས་ནོར་བུ་གཅེར་གྱིས་མཐོང་། །མཉམ་རྗེས་གཉིས་ཀྱི་ལྕགས་ཀྱུས་བླངས། །ཚོགས་
གཉིས་དག་པའི་ཆུ་ཡིས་བཀྲུས། །བསྐྱེད་རྫོགས་གཉིས་ཀྱི་རས་ལ་ཕྱིས། །རྩ་རླུང་བདེ་
བའི་དར་གྱིས་དྲིལ། །སྙིང་པོ་དོན་གྱི་མཆོད་པ་ཕུལ། །།རྟོགས་པའི་རྒྱལ་མཚན་རྩེ་ལ་
ཕྱིར། །བདག་གཞན་གཉིས་ཀྱི་དགོས་འདོད་འབྱུང་། །མི་རྟོག་ནམ་མཁའི་དཀྱིལ་འཁོར་
ནས། །ཉམས་མྱོང་ཆར་གྱི་རྒྱུན་ཕབ་སྟེ། །རྨོངས་པའི་རི་བོ་བརླན་བྱས་ནས། །ཤེས་བྱ་
ཤ་མོའི་སུལ་བཞིན་རྒྱས། །ལམ་གྱི་སྐྱེ་ལུགས་རིམ་པ་བཞིན། །རང་གིས་ཉམས་སུ་མྱོང་
བས་སྨྲས། །དེ་བཞིན་བླ་མའི་གདམས་ངག་དང༌། །མདོ་རྒྱུད་རྒྱ་མཚོ་ཆེན་པོ་བཞིན།།
དབང་པོ་རབ་ཏུ་གྱུར་པ་ལ། །ཅིག་ཅར་བ་ཡི་ལམ་མཆོག་བསྟན། །འཁོར་བའི་འཕྲང་ལ་
ཐར་པའི་ལམ། །དམན་ལས་ཁྱད་འཕགས་རིན་པོ་ཆེ། །རྟོགས་པར་དཀའ་བ་རིན་པོ་
ཆེ། །འཕྲུལ་ཡིན་ཏེ། །བདེ་དང་བརྟན་དང་མྱུར་བའི་ཕྱིར། །ཐེམ་སྐས་ལྟ་བུར་བསྟན་པ་
ཡིན། །འདི་མཐོང་དད་པར་མ་གྱུར་ན། །དེ་ནི་སྐལ་མེད་རིགས་ཆད་ཡིན། །རང་གིས་
རང་ལ་བསྐུལ་བའི་ཕྱིར། །སྙིང་གི་གསང་གཏམ་ཚིགས་སུ་བཅད། །དད་པ་ཅན་ལ་ཕན་
གདགས་ཕྱིར། །རི་ཁྲོད་འགྲིམ་པའི་ཆ་རྐྱེན་འདི། །ལས་ཅན་སྐལ་ལྡན་སྤྱོད་ཡུལ་ཡིན།།
དུས་གསུམ་རྒྱལ་བའི་དགོངས་པ་དང་། །སྐྱེས་མཆོག་རྟོགས་ལྡན་རྣམས་ལ་ནི། །འདི་
ལས་ལྷག་པའི་ཉམས་མྱོང་མེད། །དེ་ཕྱིར་འདི་ནི་ལམ་གཅིག་པུ། །སུ་ཞིག་འདི་ལ་མོས་
གྱུར་པ། །མང་དུ་ཐོས་པ་ཅི་ཞིག་དགོས། །ཞེས་གསུངས་སོ། །ཆོས་རྗེས་དོན་ངེས་པར་
167



ཕྱག་རྒྱ་ཆེན་པོ།
བཀོད་པ་ལས། །རང་བྱུང་ཕྱག་རྒྱ་ཆེན་པོ་ནི། །བློ་ཡི་ཡུལ་དུ་མ་གྱུར་ཅིང་། །ཀུན་
བརྟགས་སྤྲོས་པས་སྟོང་པས་ན། །རྒྱུ་དང་རྐྱེན་གྱིས་བསྐྱེད་པ་མེད། །གདོད་ནས་ལྷུན་
གྱིས་གྲུབ་པར་གནས། །འགྲོ་དྲུག་འཁོར་བར་འཁྱམས་གྱུར་ཀྱང་། །སེམས་ཉིད་གཤིས་
ལ་འཕྲོ་འགྱུར་མེད། །དུས་གསུམ་སངས་རྒྱས་ཀུན་གྱིས་ཀྱང་། །སེམས་ཀྱི་ངོ་བོ་མཚོན་
དུ་མེད། །དཔལ་ལྡན་ཕག་མོ་གྲུ་པས་ཀྱང་། །དབང་བཞིས་བསྒྲུབས་པའི་འབྲས་བུ་འདི།།
དུས་གསུམ་རྒྱལ་བའི་འབྱུང་གནས་སུ། །ཡང་དང་ཡང་དུ་བཀའ་སྩལ་གསུང་། །དུས་
གསུམ་སངས་རྒྱས་ཐམས་ཅད་ཀྱང་། །བློ་ཡི་ཡུལ་དུ་མ་གྱུར་པ། །སྐྱེད་བྱེད་ཕ་རོལ་ཕྱིན་
པ་ལ། །ཕྱག་འཚལ་འདུད་པ་མདོ་ནས་གསུངས། །དཔལ་ས་ར་ཧ་ཡི་ཞལ་སྔ་ནས། །ས་
དང་ལམ་དང་སངས་རྒྱས་ཐམས་ཅད་རོ་གཅིག་པས། །གཉུག་མའི་ཡིད་ནི་ཡིད་ཀྱིས་
ཡིད་ལ་དྲིས། །བློ་ལས་འདས་ན་ཕྱག་རྒྱ་ཆེན་པོ་སྟེ། །ས་དང་ལམ་དང་སངས་རྒྱས་སྐུ་
གསུམ་དང་། །ཆོས་དང་དགེ་འདུན་ཆེ་བར་གྲགས་པ་རྣམས། །བློ་ཡིས་མཚོན་ན་ཐམས་
ཅད་ཀུན་རྫོབ་སྟེ། །དེ་ལ་མཐོ་དམན་སྣ་ཚོགས་གར་ཚོགས་ཀྱང་། །བྱིས་པས་རང་གི་
གནས་ལུགས་མ་མཐོང་བས། །ཀུན་ཏུ་འབད་ཀྱང་འབྲས་བུ་ག་ལ་འཐོབ། །གལ་ཏེ་བརྗོད་
དུ་མེད་པའི་དོན་མཐོང་ན། །འདི་ལ་མི་མཐུན་གང་ཡང་ཡོད་མ་ཡིན། །བསམ་མེད་ཕྱག་
རྒྱ་ཆེན་པོའི་དོན་རྟོགས་པས། །རྣམ་རྟོག་འཁོར་བའི་རྒྱུ་འབྲས་སྣ་ཚོགས་ནི། །འཁོར་དང་
མྱ་ངན་འདས་པ་སངས་རྒྱས་སེམས་ཅན་ཞེས། །བཟང་ངན་ཆགས་སྡང་རེ་དོགས་བདུད་
རྣམས་ཀྱིས། །གཉུག་མའི་རྒྱ་མཚོ་ཆེན་པོ་དཀྲུགས་གྱུར་པས། །རིགས་དྲུག་འཁོར་བའི་
རྦ་ཀློང་ཆེན་པོ་ཡིས། །རྟག་ཏུ་བདེ་བ་མེད་པར་གྱུར་ཏ་རེ། །ཀྱེ་ཧོ་སྤང་བྱ་དང་ནི་གཉེན་
，
168



ཙིན་ངྷ་མ་ཎི་ར་ཛྭ་ལ་མ་ལེ།
པོའི་ཆོས་རྣམས་ཀུན། །བྱས་པ་ཐམས་ཅད་དོན་མེད་འགྱུར་བ་སྟེ། །རྟག་ཏུ་མཉམ་ཉིད་
ཕྱག་རྒྱ་ཆེན་པོར་སྡོད། །ཅེས་སོ། །རྗེ་བཙུན་ཆེན་པོའི་ཞལ་སྔ་ནས། །ཀུན་རྫོབ་བདེན་
པའི་དབང་དུ་ནི། །འཁོར་བ་དང་ནི་མྱ་ངན་འདས། །ཐམས་ཅད་ཡོད་ཅེས་ཐུབ་པས་
གསུངས། །ཡོད་པ་དངོས་པོར་སྣང་བ་དང་། །མེད་པ་སྟོང་པའི་ཆོས་ཉིད་གཉིས། །ངོ་བོ་
དབྱེར་མེད་རོ་གཅིག་པས། །རང་རིག་གཞན་རིག་ཡོད་མིན་ཏེ། །ཐམས་ཅད་ཟུང་འཇུག་
སྤངས་པ་ཡིན། །དེ་ལྟར་རྟོགས་པའི་མཁས་པ་ཡིས། །རྣམ་ཤེས་མ་མཐོང་ཡེ་ཤེས་
མཐོང་། །སེམས་ཅན་མ་མཐོང་སངས་རྒྱས་མཐོང༌། །ཆོས་ཅན་མ་མཐོང་ཆོས་ཉིད་
མཐོང་། །དེ་ལས་སྙིང་རྗེ་ཤུགས་འབྱུང་སྟེ། །སྟོབས་དང་མི་འཇིགས་གཟུངས་ལ་
སོགས། །སངས་རྒྱས་ཡོན་ཏན་གང་ཡིན་པ། །ནོར་བུ་རིན་ཆེན་ཚུལ་དུ་བྱུང་། །དེ་རྣལ་
འབྱོར་ང་ཡི་རྟོགས་ཚད་ཡིན། །ཞེས་མགུར་དུ་བཞེས་ནས། དེ་དག་གི་དོན་མདོར་ཧྲིལ་
གྱིས་དྲིལ་བ་ལ། ཐབས་ཤེས་རབ་ཟུང་འཇུག་གམ། བདེན་པ་གཉིས་དབྱེར་མེད་དུ་འཁྱེར་
འཚལ་ལོ་ཞེས་གསུངས། ཡང་ཆོས་རྗེས་དོན་ངེས་པར་བཀོད་པ་ལས་དེ་ལྟར་རྒྱུའི་དུས་
སུ་སྐྱབས་སུ་འགྲོ་བ་ཐུན་མོང་བ་ནས་བཟུང་སྟེ། སོ་སོར་ཐར་པ་རིགས་བདུན་གྱི་སྡོམ་པ་
དང༌། བྱང་ཆུབ་མཆོག་ཏུ་སེམས་བསྐྱེད་པ་སྨོན་པ་དང་། འཇུག་པ་དང༌། གསང་སྔགས་
ཀྱི་དབང་རྣམ་པ་བཞི་ལ་སོགས་པ་རྣམས་ཉམས་སུ་བླངས་པས། བདག་ཉིད་དང༌། ནམ་
མཁའ་དང་མཉམ་པའི་སེམས་ཅན་ཐམས་ཅད་ཀྱི་ལས་དང་། ཉོན་མོངས་པ་དང་། ཤེས་
བྱའི་སྒྲིབ་པ་ཐམས་ཅད་དག་ནས། འབྲས་བུ་རྫོགས་པའི་བྱང་ཆུབ་ཏུ་སངས་རྒྱས་ནས་རང་
དོན་ཕུན་སུམ་ཚོགས་པ་ཆོས་ཀྱི་སྐུ་དང་། གཞན་དོན་གཟུགས་སྐུ་གཉིས་ཕུན་སུམ་ཚོགས་
169



ཕྱག་རྒྱ་ཆེན་པོ།
པའི་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོ་ལྷུན་གྲུབ་ཏུ་འབྱུང་བའོ། །
མཇུག་སྡུད་ནི་རྩ་བ་ནས་ཤོ་ལོ་ཀ་གཉིས། བུ་སྙིང་གཏམ་ཚིག་གཅིག་
བརྗོད་པ་དེ། །རང་ལ་ཡོད་པའི་རང་སེམས་དང༌། །བྷུ་སུ་ཀུ་ཡི་སྤྱོད་
འགྲོས་ཀྱིས། །སྐད་ཅིག་ཙམ་ཡང་མ་བྲལ་དང་། །སྐྱོན་དག་ཡོན་ཏན་
རྫོགས་གྱུར་པ། །བླ་མ་རིན་ཆེན་ཞལ་སྔ་ནས། ཁོ་བོས་ཡོན་ལེན་རྟག་
ཏུ་གསུང་། །ཞེས་པ་འདི་ལ་ཆོས་རྗེ་དབྱེ་ཆུང་དཔལ་གྱི་སྒོམ་ཕུག་ན་བཞུགས་པའི་དུས་
སུ། །སྐུ་ཁམས་གློ་བུར་དུ་མ་བདེ་ནས། ཆོས་རྗེས། བླ་མ་རིན་པོ་ཆེ་ད་ནི་ཡོན་མི་ལོན་པ་
འདྲའོ་གསུངས། དེ་ནས་སྐད་ཅིག་མ་གཅིག་ལ་སྐུ་ཁམས་སངས་ཀྱིས་དྭངས་པའི་དུས་སུ།
ཡོན་བཟང་ཐང་ཐང་ལོན་པར་གདའ་གསུངས་གསུང་ངོ༌། །དེས་ན་སེམས་ཉིད་
གོམས་པར་བྱ་ཞེས་པས། དེ་ལ་ཡང་ཆོས་རྗེའི་ཞལ་ནས། སློབ་དཔོན་ཆེན་པོ་ས་ར་
ཧའི་ཕྱག་རྒྱ་ཆེན་པོ་འདི་ལ་དོན་བཞི་སྟེ། དང་པོར་ལུས་སེམས་ཁོང་གློད། གཉིས་པ་ཡིད་
ཀྱི་ཡུལ་དུ་མི་བྱ། གསུམ་པ་རྟེན་གང་ལ་ཡང་མི་བཅའ། བཞི་པ་སེམས་རང་སོར་གློད།
དེ་ལ་དང་པོར་ལུས་སེམས་ཁོང་གློད་པ་ནི། སློབ་དཔོན་བྲམ་ཟེ་ཆེན་པོ་ས་ར་ཧའི་ཞལ་སྔ་
ནས། འཇུར་བུས་བཅིངས་པའི་སེམས་ཉིད་ནི། །གློད་ན་གྲོལ་བར་ཐེ་ཚོམ་མེད། །ཅེས་
པས་ལུས་སེམས་ཁོང་གློད་པར་བྱའོ། །གཉིས་པ་ཡིད་ཀྱི་ཡུལ་དུ་མི་བྱ་བ་ཡང་། ཡིད་ལ་
མི་བྱེད་ཕྱག་རྒྱ་ཆེན་པོའི་སྐུ། །འབྲས་བུ་གང་ལའང་རེ་བར་མ་བྱེད་རྣལ་འབྱོར་པ། །ཞེས་
170



ཅིན་དྷ་མ་ཎི་རཀྟ་ཛྭ་ལ་མ་ལེ།
པས་བཟང་ངན་གྱི་རྣམ་པར་རྟོག་པ་གང་ཡང་ཡིད་ལ་མི་བྱ་བར་བཞག་པའོ། །གསུམ་པ་
རྟེན་གང་ལ་ཡང་མི་བཅའ་བ་ནི། རྩ་དང་རླུང་དང་ཐིག་ལེ་ལ་སོགས་པ་གང་ལ་ཡང་རྟེན་
མི་བཅའ་བར་བཞག་པའོ། །བཞི་པ་རང་སོར་བཞག་པ་ནི། བྱ་བྱེད་དང་རྩོལ་སྒྲུབ་ཐམས་
ཅད་དང་བྲལ་བ་རང་སོ་ཁོ་ནར་བཞག་པ་ཉིད་དོ། །སློབ་དཔོན་ཆེན་པོ་བྲམ་ཟེ་ས་ར་ཧས་
ཕྱག་རྒྱ་ཆེན་པོ་ཐོག་བབས་ཡིན་གསུང་། ཆོས་རྗེས། སྙིང་གཏམ་བདུད་རྩི་ལས་ཀྱང་།།
སེམས་མ་བཅོས་པར་སིང་ངེ་ཡེ་རེ་བསྒོམ་རྒྱ་མེད་ཀྱང་དྲན་པ་མ་ཡེངས་པར་བྱའོ། །ཕྱི་
སྣང་བ་ལ་སྟོང་ཉིད་ཀྱི་བཟོ་མི་བྱ། ནང་སེམས་ཉིད་ལ་སྒོམ་བྱེད་ཀྱིས་ལས་མི་བཅོལ།
སྟོང་ཉིད་དམ་སེམས་མ་བཅོས་པར་འཇོག་པ་ལ་སྒྲོམ་དུ་འཛིན་པའི་བློའི་མདུད་པ་བཤིག་
ལ། རིག་པ་འདི་ཇི་ལྟར་གནས་པ་ལྟར་བཞག །ཕྱག་རྒྱ་ཆེན་པོ་བྱ་བ་དེ། །རང་གི་རིག་པ་
འདི་རང་ཡིན། །དེ་ལ་མ་ཡེངས་སྐྱོང་བ་དང༌། །གཉུག་མ་ཆོས་སྐུ་སྒོམ་པ་ཡིན། །ཕྱག་
རྒྱ་ཆེན་པོའི་བོགས་འདོན་དེ། །བླ་མ་དམ་པའི་མོས་གུས་ཡིན། །ཉམས་མྱོང་ཆོས་སྐུར་
གོ་བ་དེ། །ཕྱག་རྒྱ་ཆེན་པོའི་རྟོགས་པ་ཡིན། །འཁོར་འདས་བདེ་སྐྱིད་འབྱུང་བ་དེ། །ཕྱག་
རྒྱ་ཆེན་པོའི་ཡོན་ཏན་ཡིན། །སྐུ་གསུམ་འགྲོ་དོན་བྱེད་པ་དེ། །ཕྱག་རྒྱ་ཆེན་པོའི་འབྲས་བུ་
ཡིན། །ཞེས་སོ། ཡང་། རང་སེམས་ཕྱག་རྒྱ་ཆེན་པོ་འདི། །འཁོར་འདས་གཉིས་ཀྱི་
རྒྱལ་པོ་ཡིན། །དངོས་མེད་རྣམ་རྟོག་སྣ་ཚོགས་འདི། །རྒྱལ་པོ་དེ་ཡི་བློན་པོ་ཡིན། །
རྒྱལ་བློན་གཉིས་སུ་མེད་པ་དེ། །རྒྱལ་པོ་དེ་ཡི་རྒྱལ་ཆས་ཡིན། །མཁའ་མཉམ་སེམས་
ཅན་མ་ལུས་པ། །བདེ་ཆེན་མཆོག་ལ་འགོད་པ་དེ། །རྒྱལ་པོ་དེ་ཡི་རྒྱལ་ཁྲིམས་ཡིན།།
གསུངས། བླ་མ་རིན་པོ་ཆེའི་ཞལ་ནས། ཕྱག་རྒྱ་ཆེན་པོ་སྙིང་པོ་དོན་གྱི་གདམས་ངག་
171



ཕྱག་རྒྱ་ཆེན་པོ།
འདི་ལ་དོན་ལྔ་ཡིན་གསུང་། དེ་ལ་གདམས་ངག་བརྒྱུད་པ་དང་ལྡན་པ། ལྟ་བ་རྟོགས་པ་
དང་ལྡན་པ། །སྒོམ་པ་ཉམས་མྱོང་དང་ལྡན་པ། །སྤྱོད་པ་རོ་སྙོམས་དང་ལྡན་པ། །ངེས་
ཤེས་ཀྱིས་སྐྱོན་བསལ་བ་དང་ལྡན་པའོ། །དང་པོར་ཕྱག་རྒྱ་ཆེན་པོ་དོན་བརྒྱུད་ཀྱི་གདམས་
ངག་ཚིག་བརྒྱུད་ཐ་སྙད་དུ་མ་ཤོར་བ། མི་བར་ཁྱིས་མ་ཆོད་པ་ཞིག་དགོས་ཏེ། དེ་ཡང་
དཔལ་རྡོ་རྗེ་འཆང་ནས་བླ་མ་རིན་པོ་ཆེ་ཡན་ཆད་དོ། །གཉིས་པ་ལྟ་བ་རྟོགས་པ་དང་
ལྡན་པ་ནི། དོན་སྤྱི་ཙམ་འཇལ་བ་དེ་མ་ཡིན་ཏེ། བླ་མའི་བྱིན་རླབས་ཀྱིས་རང་སེམས་སྐྱེ་
མེད་རྟོགས་ན་རྣལ་འབྱོར་པས་སེམས་ཉིད་སྐྱེ་བ་མེད་པ་དང་། སྣང་གྲགས་འདི་གཉིས་
དབྱེར་མེད་པར་རྟོགས་ཏེ། ཆུ་དང་འཁྱག་རོམ་མམ། ཏིལ་དང་ཏིལ་གྱི་མར་བཞིན་ནོ།།
གསུམ་པ་སྒོམ་པ་ཉམས་མྱོང་དང་ལྡན་པ་ནི། རང་སེམས་སྤྲོས་པའི་མཐའ་དང་བྲལ་བར་
རྟོགས་པའོ། །བཞི་པ་སྤྱོད་པ་རོ་སྙོམས་དང་ལྡན་པ་ནི། སྟོང་པ་དང་སྙིང་རྗེ་རོ་སྙོམས།
སྣང་བ་དང་སྟོང་པ་རོ་སྙོམས། བདེ་བ་དང་སྡུག་བསྔལ་རོ་སྙོམས། ནད་འབྱུང་བ་བཞིའི་
རོ་སྙོམས་དང་ལྡན་པའོ། །ལྔ་པ་ངེས་ཤེས་ཀྱི་སྐྱོན་བསལ་དང་ལྡན་པ་ནི། ཕྱག་རྒྱ་ཆེན་
པོའི་དམ་ཚིག་བརྒྱད་ཡིན་ཏེ། དེ་ཡང་རང་སེམས་སྐྱེ་མེད་དུ་རྟོགས་ཀྱང་བླ་མ་རྡོ་རྗེ་སློབ་
དཔོན་མི་སྤང་༌། གསང་སྔགས་རྡོ་རྗེ་ཐེག་པ་ནས་དམ་པའི་ཆོས་འདུལ་བ་ཡན་ཆད་ཟབ་
དང་མི་ཟབ་དང་གྲོགས་པོ་ལ་སོགས་པའི་སྐྱོན་མི་བརྗོད། །ཡར་སངས་རྒྱས་ལ་རེ་བ་མེད་
ཀྱང་ཆོས་སྤྱོད་རྒྱུན་མི་གཅད། མར་འཁོར་བ་ལ་དོགས་པ་མེད་ཀྱང་ཁ་ན་མ་ཐོ་བ་ཕྲ་
རགས་ལ་འཛེམ་པར་བལྟ། ཏིང་ངེ་འཛིན་ཆུར་མི་འབྱིང་བ་ལ་སོགས་པ་ཡོད་ཀྱང་རང་ཆེ་
བའི་ང་རྒྱལ་མི་བྱ། འཁོར་འདས་གཉིས་སུ་མེད་པར་ཤེས་ཀྱང་ལྟ་སྤྱོད་གཞན་དང་བསྟུན།
172



ཙན་དྷ་མ་ཎི་རཏྟ་ཛྭ་ལ་མ་ལེ།
སངས་རྒྱས་དང་སེམས་ཅན་རྒྱུད་གཅིག་དུ་རྟོགས་ཀྱང་སྙིང་རྗེ་རང་ཤུགས་སྐྱེ་བ། སྒོམ་པ་
མཉམ་རྗེས་མེད་ཀྱང་དགོན་པ་བརྟེན་པར་བྱའོ། །ཕྱག་རྒྱ་ཆེན་པོའི་དམ་ཚིག་བརྒྱད་པའོ།།
འདི་ཡི་སྐབས་སུ་རྗེ་གོང་མའི་ཞལ་ནས། གདམས་པའི་མཚན་ཉིད་ལྔ་ཡིན་ཏེ། སྐུ་
གསུམ་ནས་ནི་དུས་འདིའི་བར། །སྙན་བརྒྱུད་གདམས་པ་ཟམ་མ་ཆད། །ཚིག་བརྒྱུད་
བརྗོད་པའི་བརྡ་མ་ནོར། །ལག་ལེན་མཛད་པའི་སྲོལ་མ་ཆད། །འདི་ནི་གདམས་པའི་
མཚན་ཉིད་ཡིན། །ཐབས་ཀྱིས་རིག་པ་ངོས་བཟུང་ནས། །ཤེས་རབ་ཆེན་པོས་གཏན་ལ་
འབེབས། །གཉིས་མེད་ཟུང་འཇུག་ལམ་དུ་འཁྱེར། །འདི་ཡང་གདམས་པའི་མཚན་ཉིད་
ཡིན། །མདོ་རྒྱུད་རྒྱ་མཚོ་ཆེན་པོ་ལས། །ཉམས་མྱོང་ཡིད་བཞིན་ནོར་བུ་བླངས། །སྣ་
ཚོགས་ཐབས་ཀྱི་དགོས་འདོད་འབྱུང༌། །འདི་ལྔ་གདམས་པའི་མཚན་ཉིད་ཡིན། །ལྕགས་
རྣམས་བསྒྱུར་བའི་གསེར་འགྱུར་རྩི། །དུག་རྣམས་སྦྱོང་བ་མ་གི་ཏ། །མུན་པ་སེལ་བའི་
སྒྲོན་མེ་མཆོག །ནད་རྣམས་སེལ་བའི་བདུད་རྩི་མཆོག །བཀའ་མེད་དོན་ཆུང་དམའ་བའི་
ལམ། །ལུང་དང་མ་འབྲེལ་རང་བཟོའི་ཚིག །སྣོད་དང་མི་ལྡན་མཉན་དུ་རེ། །བརྒྱུད་པ་
མེད་པའི་ཚིག་སྒུམ་དང་། །ཉམས་མྱོང་མེད་པའི་ཡི་གེ་ཡིས། །ནམ་ཡང་འདོད་པའི་དོན་
མི་འགྲུབ། །ཆུ་བོའི་གཞུང་ལ་ཟམ་པ་བཙུགས། །འགྲུལ་རྣམས་བློ་སེམས་བདེ་བར་
བྱོས། །སྐམ་པའི་ཐང་ལ་ཁྲོན་པ་བྲུས། །སྐོམ་པའི་སྡུག་བསྔལ་མེད་པ་དེ། །བྲག་ཀར་
ལོགས་ལ་སྐས་བཙུགས་པས། །ལག་རྡུམ་ཡིད་ལ་གད་མོ་བྲོ། །འཁོར་བ་མྱ་ངན་འདས་
པར་ཤར། །སྤང་སྒྲུབ་བྱེད་པ་ཤ་ཐང་ཆད། །ཅེས་སོ། །དེ་ལྟར་གཉིས་པ་དངོས་གཞི་ཐལ་
ནས།
173



རྗེས་བསྔོ་བ།
གསུམ་པ་རྗེས་ཀྱི་ཆོས་བསྔོ་བ་ནི། བླ་མ་རིན་པོ་ཆེའི་ཞལ་ནས་ཙིན་དྷ་མ་ཎི་འདི་
ནས་ཆོས་ལྔ་ལྡན་གཙོ་བོར་སྟོན་པ་ཡིན་གསུང་། དེ་ཡང་སྐབས་འདིར་བསྔོ་བ་ཚིག་ཏུ་མ་
གསུངས་པར་གདའ་སྟེ། ཤུགས་ལ་བསྟན་པ་ཡིན་གསུང་། དེ་ལ་གང་ནས་བསྟན་ན།
ཉམས་མྱོང་དྲི་མ་མེད་པ་ནས། དགེ་བའི་རྩ་བ་བསྔོ་བ་ཡང་། །ཞིང་དང་བསམ་པ་དངོས་
པོ་གསུམ། །འཁོར་གསུམ་ཡོངས་སུ་དག་པ་ཡིས། །སེམས་ཉིད་གཅིག་ཏུ་བྱས་ནས་
ཀྱང་། །རང་གཞན་མཉམ་ཉིད་ནམ་མཁའི་ཁམས། །རང་གཞན་དབྱེར་མེད་རོ་གཅིག་
པར། །གཉིས་མེད་གཅིག་དུ་བསྔོ་བ་ནི། །རྒྱལ་སྲས་རྡོ་རྗེ་རྒྱལ་མཚན་གྱིས། །ཇི་ལྟར་
བསྔོས་པ་བཞིན་དུ་འོ། །ཞེས་པས་སོ། །ཡང་མཁན་པོ་བྲག་ཐོག་པ་ལ་གདམས་པ་ལས།
བདག་དང་འཁོར་འདས་ཐམས་ཅད་ཀྱིས། །དུས་གསུམ་བསགས་དང་ཡོད་པ་ཡི། །དགེ་
བ་བྱང་ཆུབ་ཆེན་པོར་བསྔོ། །ཞེས་པ་དང༌། ཡང་ཁ་རག་ཙ་པ་ལ་གདམས་པ་ལས།
བདག་དང་འཁོར་འདས་མ་ལུས་ཐམས་ཅད་ཀྱིས། །དུས་གསུམ་བསགས་དང་ཡོད་པའི་
དགེ་བ་འདིས། །བདག་དང་སེམས་ཅན་མ་ལུས་ཐམས་ཅད་ཀྱིས། །མཐར་ཐུག་རྫོགས་
པའི་སངས་རྒྱས་ཐོབ་པར་ཤོག །ཅེས་པས་སོ། །ཡང་ཆོས་རྗེའི་ཞལ་ནས། འཁོར་
འདས་ཀྱིས་བསྡུས་པའི་དགེ་བའི་རྩ་བ་བསྔོ་བ་དང༌། དེའི་འབྲེལ་པ་རྒྱུ་མཚན་དང་གཉིས་
གསུངས། དེ་ལ་དང་པོ་ནི་སྤྱིར་ཐེག་པ་ཆེན་པོ་བླ་ན་མེད་པའི་ཐེག་པ་རིན་པོ་ཆེ་ཕ་རོལ་ཏུ་
ཕྱིན་པའི་ཐེག་པ་དང་། རྡོ་རྗེའི་ཐེག་པ་གང་ཡིན་ཡང་རུང་སྟེ། ཉམས་སུ་བླང་བའི་ཆོས་
རིན་པོ་ཆེ་དེ་ནི། སྦྱོར་བ་དང་དངོས་གཞི་རྗེས་རྣམ་པ་གསུམ་གྱིས་བསྡུས་ཏེ། དེ་ཡང་
སྦྱོར་དངོས་ཀྱི་དགེ་བའི་རྩ་བ་ཐམས་ཅད། གང་དུ་ཇི་ལྟར་བསྔོས་པ་དེ་ཁོ་ན་བཞིན་དུ་གྲུབ་
174



ཙིན་དྷ་མ་ཎི་རཏྣ་ཛཱ་ལ་མ་ལེ།
པས། བསྔོ་བ་ཤིན་ཏུ་གལ་ཆེ་བར་ཐེག་པ་ཆེན་པོའི་བཀའ་དང་བསྟན་ཆོས་ཐམས་ཅད་དུ་
གསུངས་པས། དེ་ཡང་རྒྱ་ཆེན་པོ་སྟོན་པ་སངས་རྒྱས་ཕལ་པོ་ཆེ་ནས་རང་གཞན་ཐམས་
ཅད་ཀྱིས་དུས་གསུམ་དུ་བསགས་པ་དང་། ཡོད་པའི་དགེ་བའི་རྩ་བ་རྫོགས་པའི་བྱང་ཆུབ་
ཏུ་བསྔོ་བར་གསུངས་ཏེ། སངས་རྒྱས་ཕལ་པོ་ཆེའི་རྡོ་རྗེ་རྒྱལ་མཚན་གྱི་ཡོངས་སུ་བསྔོ་
བའི་ལེའུ་ལས། འགྲོ་ཀུན་དགེ་བ་ཇི་སྙེད་ཡོད་པ་དང་། །བྱས་དང་བྱེད་འགྱུར་དེ་བཞིན་
བྱེད་པ་དག །བཟང་པོ་ཇི་བཞིན་དེ་འདྲའི་ས་དག་ལ། །ཀུན་ནས་ཀུན་ཀྱང་བཟང་པོར་རེད་
གྱུར་ཅིག །ཅེས་གསུངས་པ་ལས། བདག་དང་སེམས་ཅན་ཐམས་ཅད་ཀྱིས་དུས་གསུམ་
དུ་བསགས་པ་དང་། ཡོད་པའི་དགེ་བའི་རྩ་བ་བསྔོ་བ་དེ། སངས་རྒྱས་ཕལ་པོ་ཆེ་ནས་
རྙེད་པས། དེ་ལ་བདག་དང་སེམས་ཅན་ཐམས་ཅད་ཀྱིས་དུས་གསུམ་དུ་བསགས་ཤིང་ཡོད་
པའི་དགེ་བའི་རྩ་བ་འདིས་བདག་དང་སེམས་ཅན་ཐམས་ཅད་མྱུར་དུ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་རིན་པོ་ཆེ་ཐོབ་པར་གྱུར་ཅིག་ཅེས་བགྱིས་སོ། །བསྔོ་བ་དེ་གོང་དུ་
དར་ཞིང་རྒྱས་པའི་རྗེས་ལ། ཟབ་པ་སྟོན་པར་བྱེད་པ་ཤེས་རབ་ཀྱི་ཕ་རོལ་ཏུ་ཕྱིན་པ་ནས།
འཁོར་འདས་ཀྱིས་བསྡུས་པའི་དགེ་བའི་རྩ་བ་ཐམས་ཅད་རྫོགས་པའི་བྱང་ཆུབ་ཏུ་བསྔོ་བར་
གསུངས། དེ་ཇི་ལྟར་དུ་གསུངས་ཞེ་ན། ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་པ་དང་། ཉི་
ཁྲིའི་ཡོངས་སུ་བསྔོ་བའི་ལེའུའི་རྗེས་ལ། ཀོའུ་ཤི་ཀ་བྱང་ཆུབ་སེམས་དཔའ་སེམས་དཔའ་
ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་བཟུང་བ་རྣམས་ནི་ཐབས་མཁས་པས་
འདས་པ་དང་། །མ་བྱོན་པ་དང་། ད་ལྟར་བྱུང་བའི་སངས་རྒྱས་བཅོམ་ལྡན་འདས་དེ་དག་
གིས་ཐུགས་དང་པོ་བསྐྱེད་པ་ནས། དམ་པའི་ཆོས་གནས་པའི་བར་གྱི་སངས་རྒྱས་བཅོམ་
175



ལྡན་འདས་ཉན་ཐོས་ཀྱི་དགེ་འདུན་དང་བཅས་པ་དང་། རང་སངས་རྒྱས་དང་བཅས་པ་དེ་
དག་དང་། སེམས་ཅན་ཐམས་ཅད་ཀྱི་དགེ་བའི་རྩ་བ་དེ་དག་ཐམས་ཅད་ཅིག་ཏུ་བསྡུས་ཏེ།
རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོ་བས་ན་བདག་གི་ཞུ་བ་སྐྱེས་སོ། །ཞེས་
གསུངས་པ་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་པ་དང་ཉི་ཁྲི་ན་བཞུགས་པའི་སངས་
རྒྱས་དང་བྱང་ཆུབ་སེམས་དཔའ་དང༌། འཕགས་པ་ཉན་ཐོས་དང་། རང་སངས་རྒྱས་
དང༌། སེམས་ཅན་ཐམས་ཅད་ཀྱི་དགེ་བའི་རྩ་བ་དུས་གསུམ་དུ་བསགས་པ་དེ་དག་ཐམས་
ཅད་གཅིག་ཏུ་བསྡུས་ནས་བྱང་ཆུབ་ཏུ་བསྔོ་བ་ཚོགས་སུ་ཡི་གེ་བཀླགས་ཤིང་བཤད་པ་ནི་
བྱས། སྔ་མ་ཕལ་པོ་ཆེ་ནས་གསུངས་པའི་བསྔོ་བ་དེ་ཐམས་ཅད་དུ་དར་བའི་སྟོབས་ཀྱིས།
ཕྱི་མ་ཡང་ཅིག་ཡང་ཅིག་འབྲི་བ་འཚེར་བར་བྱུང་བ་ཡིན་པ་ལ། ཆོས་ལ་སོ་ནམ་དུ་བྱེད་
པའི་མི་མང་པོ་ཞིག་གིས་ཞུས་པ་དང༌། འཁོར་འདས་ཐམས་ཅད་ཀྱི་བསྔོ་བ་བྱས་ནས་
གདའ་བ་དང༌། དགེ་འདུན་སྤྱིས་ཞུས་ནས་བསྡུས་པ་ཡི་གེར་བཏབ་པའི་བསྔོ་བ་ནི།
བདག་དང་འཁོར་འདས་ཐམས་ཅད་ཀྱིས་དུས་གསུམ་དུ་བསགས་པ་དང་ཡོད་པའི་དགེ་
བའི་རྩ་བ་འདིས་བདག་དང་སེམས་ཅན་ཐམས་ཅད་མྱུར་དུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་རིན་པོ་ཆེ་ཐོབ་པར་གྱུར་ཅིག །ཅེས་བགྱིས་སོ། །
གཉིས་པ་དེའི་འབྲེལ་པ་རྒྱུ་མཚན་ནི། དེ་བཞིན་ཉིད་དབྱེར་མེད་རྟོགས་
ཤིང༌། །ཟུང་འཇུག་རྣལ་འབྱོར་ལ་གནས་པས། །འཁོར་འདས་གཉིས་མེད་གཅིག་པའི་
ཕྱིར། །བསྔོ་བ་འདི་དང་མཐུན་པར་འཇུག །འཇིག་རྟེན་གསུམ་གྱི་མགོན་གྱུར་པ།།
176



ཙིན་དྷ་མ་ཎི་རཏྟ་ཛྭ་ལ་མ་ལེ།
ཅད་སེམས་ཡིན་གསུངས། །བདག་ཅག་སེམས་ཅན་ཐམས་ཅད་ཀུན། །འདི་ལྟར་འཁོར་
བར་ལུས་པའི་རྒྱུ། །བསྔོ་བ་མ་ཤེས་གཅིག་པུས་ལན། །ཡང་དང་ཡང་དུ་བཀའ་སྩལ་
གསུངས། །རིན་ཆེན་གསུང་གི་འབྲེལ་པ་ལས། །འཁོར་འདས་རང་སེམས་དགེ་བ་ཀུན།།
བྱང་ཆུབ་མཆོག་ཏུ་བསྔོ་བ་དང་། །འབྲེལ་པའི་གསུང་དང་གཏན་ཚིགས་ལ། །ངེས་པའི་
ཤེས་པ་ཅུང་ཟད་ཐོབ། །དུས་གསུམ་རྒྱལ་བ་ཀུན་གྱི་ཡུམ། །ཟབ་པ་ཕ་རོལ་ཕྱིན་པ་དང་།།
རྒྱ་ཆེན་སངས་རྒྱས་ཕལ་ཆེན་ལས། །རང་སེམས་ཤེས་རབ་ཕ་རོལ་ཕྱིན། །དབྱེར་མེད་
འཁོར་འདས་ཐམས་ཅད་ཀྱི། །དགེ་བའི་རྩ་བ་མ་ལུས་པ། །དབྱེར་མེད་ཚུལ་དུ་བསྔོ་བ་
ནི། །ཆོས་ཀྱི་དབྱིངས་ཀྱི་བསྔོ་བ་སྟེ། །བདག་དང་སེམས་ཅན་ཐམས་ཅད་ཀུན། །བླ་མེད་
པ་ལ་གནས་ཕྱིར་དང༌། །འགྲོ་བའི་སྐྱབས་མགོན་བཙལ་ཕྱིར་དང་། །ཐུབ་པའི་དགོངས་པ་
རྫོགས་ཕྱིར་དང་། །ཚེགས་ཆུང་དོན་ཆེ་འགྲུབ་ཕྱིར་དང་། །བཅོམ་ལྡན་རྡོ་རྗེ་རྒྱལ་མཚན་
དང༌། །ལྷ་དབང་བྱས་པ་གཟོ་ཕྱིར་དང་། །བུ་སྡུག་དགེ་བའི་རྩ་བ་དེས། །སྨོན་ལམ་བཏབ་
པར་གྱུར་པ་འདི། །སྐྱེས་ཆེན་དགེ་བའི་བཤེས་གཉེན་དང་། །དགེ་འདུན་ཚོགས་ཀྱིས་ཞུས་
པའི་ངོར། །ངག་དུ་བཏོན་ཅིང་ཚིག་ཏུ་བརྗོད། །ཇི་ལྟར་ལ་ཁའི་བྱ་སྒོ་ལྟར། །བདག་གི་
དམ་བཅའ་མ་བརྟན་པས། །མང་པོ་བྱུང་བ་མ་ལགས་ཏེ། །ཟབ་ཅིང་རྒྱ་ཆེ་གནད་ཀྱི་དོན།།
བསྔོ་བ་འདི་འདྲ་མ་ཐོས་པས། །ངན་པར་སྨྲས་ན་ཉམས་དོགས་པས། །ངག་ཏུ་མ་སྨྲས་
གསང་ན་ཡང་། །འཕགས་པའི་དགེ་འདུན་ཚོགས་ཀྱི་གསུང༌། །གཅག་པར་མ་ནུས་བྲིས་
པ་ལགས། །ཇི་ལྟར་བསྔོས་པ་དེ་བཞིན་ཤོག །ཅེས་སོ། །ཡང་བསླབ་ཁོག་ལས་ཀྱང་།
དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཟབ་མོ་ཐབས་ལ་མཁས་པ། ས་དང་
177



རྗེས་བསྔོ་བ།
ལམ་ལ་གནས་པའི་བྱང་ཆུབ་སེམས་དཔའ་ཐམས་ཅད་ཀྱི་བགྲོད་པ་གཅིག་པའི་ལམ་དཀར་
པོ་ཕྱོགས་ཀྱི་དགེ་བའི་རྩ་བ་བྱས་ཚད་ཟད་མི་ཤེས་པའི་གཏེར་མཛོད། ནག་པོ་མི་དགེ་བའི་
ཕྱོགས་ཐམས་ཅད་འཇོམས་པར་བྱེད་པའི་རྡོ་རྗེ། དགེ་བའི་རྩ་བ་བསྔོ་བ་གསུངས་པ་ཡིན་
པས། དགེ་བའི་རྩ་བ་བསྔོ་བ་འདི་ལ་འབད་པར་བྱ་སྟེ། དེ་ཡང་དགེ་བ་གང་ཡིན་པ་དང་།
ཚུལ་ཇི་ལྟར་བསྔོ་བ་དང་། བསྔོས་པའི་འབྲས་བུ་གནས་སྐབས་དང་མཐར་ཐུག་ཏུ་ཇི་ལྟར་
འགྱུར་བ་གསུམ་དུ་ཤེས་པར་བྱ་སྟེ། དང་པོ་བསྔོ་རྒྱུའི་དགེ་བའི་རྩ་བ་ནི། བཅོམ་ལྡན་
འདས་ཀྱིས། འགྲོ་ཀུན་དགེ་བ་ཇི་སྙེད་ཡོད་པ་དང་། །བྱས་དང་བྱེད་འགྱུར་དེ་བཞིན་བྱེད་
པ་དང༌། །ཞེས་གསུངས་པ་དང༌། །ཆོས་རྗེས། བདག་དང་འཁོར་འདས་ཐམས་ཅད་ཀྱིས་
དུས་གསུམ་དུ་བསགས་པ་དང་། ཡོད་པའི་དགེ་བའི་རྩ་བ་འདིས་ཞེས་པས། རང་དང་
འཁོར་འདས་ཐམས་ཅད་ཀྱིས་བྱས་པའི་དགེ་བའི་རྩ་བ། འདོད་ཆགས་མེད་པའམ། ཞེ་
སྡང་མེད་པའམ། གཏི་མུག་མེད་པའམ། ཕ་རོལ་ཏུ་ཕྱིན་པ་དྲུག་གི་དགེ་བའི་རྩ་བ་རང་
ཉིད་ཀྱིས་བྱས་པ་དང་། གཞན་ལ་བྱེད་དུ་བཅུག་པ་དང་། བགྱིས་པ་ལ་རྗེས་སུ་ཡི་རང་
བའི་དགེ་བའི་རྩ་བ་ཤེས་པ་ལ་དྲན་ཚད་བདག་གིར་བྱ། སྙིང་པོར་བྱ། ཆེད་དུ་བྱ། དགེ་
བའི་རྩ་བ་བསྔོ་བའི་དུས་འདིར། ནག་པོ་མི་དགེ་བའི་རྩ་བ་དྲན་པར་མི་བྱ། འདྲེས་པར་མི་
བྱ། དགེ་བ་དཀར་པོ་བཟང་ཡག་ཏུ་བྱས་ནས་བསྔོ་བར་བྱ་སྟེ། དེ་ཡང་འཇིག་རྟེན་མགོན་
པོ་རིན་པོ་ཆེའི་ཞལ་སྔ་ནས། ཚེ་ཐོག་མ་མེད་པ་ནས། ཐ་མ་ད་ལྟ་ཕན་ཆོད་ཀྱི་བར་དུ་མི་
དགེ་བའི་ལས་ཇི་སྙེད་ཅིག་བྱས་པ། དགོས་བླ་ལྷག་ཏུ་དགེ་བའི་རྩ་བ་བྱས་པ་ལ། འཇིག་
རྟེན་གྱི་སེམས་དང་། ཉོན་མོངས་པ་དང་། རྣམ་པར་རྟོག་པ་འདྲེས་ན་བཤགས་པར་བྱ་སྟེ།
178



ཅིན་དྷ་མ་ཎི་རཏྣ་ཛཱ་ལ་མ་ལེ།
--
----
-
-
-
-
-
སྡིག་པ་བཤགས་པར་བྱ་སྟེ། སྡིག་པ་བཤགས་པས་སྡིག་པ་མི་འཛད་པ་མི་མཆི་གསུང་།
སྡིག་པ་བཤགས་པས་མི་འཛད་ན། སྡིག་པ་སེམས་ལ་གནས་པར་ཐལ་བ་མ་ཡིན་པའི་
སྐྱོན་ཡོད་པས། བཤགས་པས་དག་པར་ངེས་ཏེ། དེ་ཡང་མཚམས་མེད་པ་ལྔ་དང༌།
སྡིག་པ་མི་དགེ་བ་རྒྱ་ཆེན་པོ་བྱས་པ་ཐམས་ཅད་འགྱོད་པས་དག་པ་རྒྱལ་པོ་མ་སྐྱེས་དགྲ་ལྟ་
བུ་གསུངས། བྲམ་ཟེ་ཆེན་པོའི་ཞལ་ནས་ཀྱང༌། ལོ་སྟོང་ལོན་པའི་མུན་པ་འཐུག་པོ་
ཡང་། །སྒྲོན་མེ་སྐྱེས་མ་ཐག་གིས་སེལ་བ་ལྟར། །འཁོར་བའི་བག་ཆགས་རྒྱ་ཆེ་འཐུག་པོ་
ཡང་། །རང་སེམས་རྟོགས་པའི་སྐད་ཅིག་གཅིག་གིས་ཞི། །ཞེས་པ་དང༌།། ཞི་བ་ལྷས།
སྡིག་པ་ཤིན་ཏུ་མི་བཟད་བྱས་ན་ཡང་། །དཔའ་ལ་བརྟེན་ནས་འཇིགས་པ་ཆེན་པོ་ལྟར།།
གང་ལ་བརྟེན་ནས་ཡུད་ཀྱིས་སྒྲོལ་འགྱུར་བ། །དེ་ལ་བག་ཅན་རྣམས་ཀྱིས་ཅིས་མི་
བསྟེན། །ཞེས་པ་དང་། དེས་ནི་དུས་མཐའི་མེས་བཞིན་སྡིག་ཆེན་རྣམས། །སྐད་ཅིག་
གཅིག་གིས་ངེས་པར་སྲེག་པར་བྱེད། །ཅེས་ཏེ། །སྤང་བྱ་དང་གཉེན་པོ་ལྷན་ཅིག་ཏུ་མི་
གནས་པའི་འགལ་བ་ཡིན་པས། འགྱོད་པ་སྐྱེས་པ་ཙམ་གྱིས་སྡིག་པ་འདག་པར་ངེས་
པས། སྐད་ཅིག་མའི་ཤེས་པ་དེ་ཉིད་ལ་དག་ཅིང་དྲི་མ་མེད་པའི་དགེ་བའི་རྩ་བ་དྲན་ཚོད་
ཀྱིས་མཚོན་ནས། རང་དང་འཁོར་འདས་ཐམས་ཅད་ཀྱིས་དུས་གསུམ་དུ་བྱས་ཤིང་
བསགས་པ་དང་། ཡོད་པའི་དགེ་བའི་རྩ་བ་ཐམས་ཅད། ཚུལ་ཇི་ལྟར་བསྔོ་ན། རྫོགས་
པའི་བྱང་ཆུབ་ཏུ་བསྔོ་བར་བྱ་སྟེ། དེ་ལྟར་ཡང་ལང་ཀར་གཤེགས་པ་ནས། བྱང་ཆུབ་ནམ་
མཁའི་མཚན་ཉིད་དེ། །རྟོག་པ་ཐམས་ཅད་སྤངས་ཕྱིར་རོ། །ཞེས་པ་དང་། །རྒྱལ་བའི་
ཡུམ་ལས། འཁོར་གསུམ་ཡོངས་སུ་དག་པ་དམིགས་པ་མེད་པར་བསྔོ་བར་བྱ། །ཞེས་
179



རྗེས་བསྔོ་བ།
གསུངས་པས། འཇིག་རྟེན་དང་འཇིག་རྟེན་ལས་འདས་པར་རོ་གཅིག་པས། རང་དང་
གཞན་འཁོར་བ་དང་མྱ་ངན་འདས་པས་བསྡུས་པའི་ཆོས་ཐམས་ཅད། སེམས་ཉིད་མ་སྐྱེས་
པ་ཕྱག་རྒྱ་ཆེན་པོ་གཅིག་ཏུ་བྱས་ནས་བསྔོ་བ་ནི། བདག་དང་འཁོར་འདས་ཐམས་ཅད་ཀྱིས་
ཞེས་བསྔོ་བར་བྱའོ། །བསྔོས་པའི་གནས་སྐབས་ཀྱི་འབྲས་བུ་ནི། འཛད་པར་བྱེད་པའི་རྒྱུ་
རྣམ་པ་བཞི་ལ་སོགས་པ་གང་གིས་ཀྱང་འཛད་པར་མི་ནུས་པ་དང༌། དག་པའི་དགེ་བའི་རྩ་
བ་དྲི་མ་མེད་པས། དཀོན་མཆོག་གསུམ་དང་རྟག་ཏུ་མི་འབྲལ་བ་དང་། བྱང་ཆུབ་སེམས་
དཔའི་སྤྱོད་པ་རླབས་པོ་ཆེས་རང་གཞན་ཐམས་ཅད་སྨིན་པ་དང་གྲོལ་བར་མཛད་པ་སྟེ།
གནས་སྐབས་ཀྱི་འབྲས་བུ་བསམ་གྱིས་མི་ཁྱབ་པ་འབྱུང་བ་དང་། མཐར་ཐུག་གི་འབྲས་བུ་
རྫོགས་པའི་བྱང་ཆུབ་ཏུ་སངས་རྒྱ་བའོ། །གདམས་པ་མཆོག་ཏུ་གྱུར་པ་སྔོས་༼བསྔོ་
བའི༽རྒྱས་བཤད་ཐལ་ནས། །
མཇུག་སྡུད་ནི། །ཉམས་མྱོང་དྲི་མ་མེད་པ་ལས། །བྱམས་དང་སྙིང་རྗེ་བྱང་ཆུབ་
སེམས། །སྔགས་དང་ཕ་རོལ་ཕྱིན་པའོ། །ཐེག་པ་གཉིས་ཀྱི་ཐུན་མོང་ཡིན། །ཐུན་མོང་མ་
ཡིན་ཐེག་པ་ཆེ། །གསང་སྔགས་རྡོ་རྗེའི་ཐེག་པ་རྣམས། །བསྐྱེད་རྫོགས་གཉིས་ཀྱིས་
བསྡུས་པ་དང༌། །ཆུད་མི་ཟ་བ་སྨོན་ལམ་རྒྱ། །དུས་གསུམ་སངས་རྒྱས་ཐམས་ཅད་ཀྱི།།
གཞུང་ལམ་གཤེགས་ཤུལ་མ་ལུས་པ། །ཆོས་ཀྱི་ཕུང་པོ་བརྒྱད་ཁྲི་དང་། །བཞི་སྟོང་
གསུངས་པ་མ་ལུས་ཀུན། །ཆོས་རྗེ་བླ་མ་རིན་ཆེན་གྱིས། །བྱང་ཆུབ་སེམས་དང་ཡི་དམ་
ལྷ། །བླ་མ་མཆོག་དང་ཕྱག་རྒྱ་ཆེ། །བསྔོ་བའི་རྒྱུ་དང་ལྔར་བསྡུས་ནས། །སྔོན་གྱི་ཐུགས་
རྗེའི་འཕྲིན་ལས་ཀྱིས། །ལས་དང་སྐལ་བར་འཛོམ་པ་ཡི། །ཕྱོགས་རིས་མེད་པའི་བུ་སློབ་
180



ཙན་དྷ་མ་ཎི་རཀྟ་ཛྭ་ལ་མ་ལེ།
ལ། །ཇི་ལྟར་གནང་བའི་མན་ངག་འདི། །འཕྲི་བསྣན་རང་བཟོ་སྤངས་པ་དང༌། །གུས་
པས་ཉམས་སུ་བླངས་པ་ལས། །དང་པོར་རང་གི་མཛེ་ནད་དང་། །གེགས་དང་བར་ཆད་
མང་པོ་བསལ། །དེ་ལ་བསྙེགས་པས་གཞན་ལ་ཡང་། །ཀུ་རེ་ཀྱལ་ཀ་བྱས་པ་ལས།།
འུར་འདེད་ཆེན་པོར་ཡོངས་སུ་གྲགས། །ཇི་ལྟར་བཤད་པ་འདི་བཞིན་དུ། །ཇི་བཞིན་
ཉམས་སུ་བླངས་གྱུར་ན། །མཆོག་དང་ཐུན་མོང་དངོས་གྲུབ་ཀྱང་། །མྱུར་དུ་འཐོབ་པར་
འགྱུར་ངེས་ན། །གཞན་ལྟ་སྨོས་ཀྱང་ཅི་ཞིག་འཚལ། །ཞེས་སོ། །ཡང་ཞལ་གྱི་
གདམས་པ་ནས། །བླ་མ་དམ་པའི་ཞལ་སྔ་ནས། །ཐོག་མ་བར་དང་མཐར་དགེ་བ།།
འདས་པའི་སངས་རྒྱས་རྣམས་ཀྱིས་གསུངས། །མ་འོངས་རྣམས་ཀྱང་གསུང་འགྱུར་ལ།།
ད་ལྟར་བྱུང་བ་རྫོགས་སངས་རྒྱས། །ཡང་དང་ཡང་དུ་གསུང་བ་གང་། །བྱང་ཆུབ་སེམས་
དང་ཡི་དམ་ལྷ། །བླ་མ་དམ་པའི་མོས་གུས་དང་། །མཐར་ཐུག་ཕྱག་རྒྱ་ཆེན་པོའི་གནད།།
དུས་གསུམ་བསགས་དང་ཡོད་པ་ཡི། །དགེ་བ་བྱང་ཆུབ་ཆེན་པོར་བསྔོ། །འདི་ལས་དམ་
པའི་ཆོས་གཞན་མེད། །རྫོགས་པའི་བྱང་ཆུབ་མ་ཐོབ་བར། །ཉམས་སུ་ལོངས་ཤིག་བཀའ་
སྩལ་གསུང་། །ཞེས་སོ།།
གཉིས་པ་བསྟན་བཤད་བསྡུ་བ་གསུམ་གྱིས་ལྔ་ལྡན་སྒོམ་པར་གདམས་པ་དང་།
བསྟན་བཤད་བསྡུ་བ་གསུམ་གྱིས་ལྔ་ལྡན་མ་བསྒོམས་པའི་ཉེས་དམིགས་དང་། བསྒོམས་
པའི་འབྲས་བུ་དང་གསུམ་གྱིས་རྒྱས་བར་བཤད་པ་དང་། མཇུག་སྡུད་དོ། །ལྔ་པ་ཅེས་
༼གཅེས༽་པའི་སྙིང་པོ་འདི་ལ་དོན་གསུམ་སྟེ། མདོར་བསྟན་བ་དང་། གཅིག་མདོར་
བསྟན་ནི། དང་པོ་མཆོག་དང་ཐུན་མོང་དངོས་གྲུབ་དང་། ཁྱད་པར་མཐུ་དང་ནུས་པ་
181



རྣམས། །འབྱུང་བའི་རྒྱུ་དང་གནས་པའི་གཞི། །འཇིག་པར་བྱེད་པའི་རྐྱེན་རྣམས་ཀུན།།
རྡོ་རྗེ་འཆང་ཆེན་བླ་མ་ཡིས། །རྒྱུད་དང་མན་ངག་ཐམས་ཅད་དུ། །ལེགས་པར་བཤད་པ་
མཉན་པར་གྱིས། །མཉན་ནས་ཉམས་སུ་བླང་བར་བྱ། །
གཉིས་རྒྱས་བཤད་ལ་གསུམ་ལས། དང་པོ་ནི། གནད་ཀྱི་མན་ངག་ཟབ་མོའི་
དོན། །དགྲ་དང་འཐབ་པ་ཇི་བཞིན་དུ། །བསོད་ནམས་ སེམས་བསྐྱེད་བྱ་ ཚོགས་ཀྱི་བརྒྱབ་
རྟེན་དང༌། །རང་ཉིད་ཡི་དམ་ལྷ་བསྒོམ་ ཚགས་སུ་གཞུགས་པ་དང༌། །ཤི་ས་.བླ་མ་ གནད་
ཀྱི་མན་ངག་ བསྒོམ་ དང༌། །མ་ཧཱ་མུ་དྲ་ མ་ཡེངས་འབད་པའི་བརྩོན་འགྲུས་དང༌། །བསྔོ་བ་
མི་ལྡོག་གཏེར་དུ་སྦ་བའོ། །གཉིས་པ་གནད་ཀྱི་མན་ངག་འདི་ལྔ་ ལ། ནན་ཏན་ཆེན་པོ་མ་
བྱས་ན། །ཐོ་ལེ་བས་ཀྱང་ཕེ་ལེ་སྔ། །དངོས་གྲུབ་ཐམས་ཅད་ཉམས་པ་དང༌། །མཐུ་དང་
ནུས་པ་ཟད་པ་དང་། །ཉེས་ཕུང་སྣ་ཚོགས་བྱུང་ནས་ཀྱང་། །ངན་སོང་གསུམ་དུ་འགྲོ་བ་
ལ། །དམ་ཚིག་ཉམས་ཞེས་བརྗོད་པ་ཡིན། །དེ་ལྟ་བས་ན་བླ་མ་དང་། །བླ་མའི་གསུང་
དང་མཛད་པ་ལ། །ཐེ་ཚོམ་ཡིད་གཉིས་མི་བྱ་ཞིང་། །ནན་ཏན་ཆེན་པོས་ཉམས་སུ་བླང་།
གསུམ་པ་བསྒོམས་པའི་འབྲས་བུ་ནི་མཆོག་དང་ཐུན་མོང་དངོས་གྲུབ་དང་།
ཡོན་ཏན་རྒྱ་མཚོ་ཡིད་བཞིན་གཏེར། །ཟད་མེད་ཟད་པ་མེད་པ་ལ། །སྤྱོད་པར་འགྱུར་བར་
ཐེ་ཚོམ་མེད། །སྙིང་གཏམ་ མཇུག་སྡུད་ ཡིན་གྱི་ཐུགས་ལ་ཞོག །ཅེས་སོ། །ཡང་
ཆོས་རྗེས། །ཤཱཀྱའི་སྲས་ཀྱི་དགེ་སྦྱོང་ཀུན། །བག་མེད་སྤྱོད་པ་མ་བྱེད་པར། །བསླབ་
གསུམ་རིན་ཆེན་རྒྱན་གྱིས་བརྒྱན། །དམ་ཚིག་ལ་སོགས་སྡོམ་པ་རྣམས། །སྲོག་ལ་བབ་
ཀྱང་མི་གཏང་བསྲུང༌། །ལུས་ནི་ལྷ་ཡི་སྐུ་ཉིད་དང་། །མི་འབྲལ་དྲན་པ་འདུན་པས་བསྟེན།
182



ཙན་དྷ་མ་ཎི་རཏྟ་ཛ་ལ་མ་ལེ།
སྣང་སྟོང་ཟུང་འཇུག་ལྷ་སྐུ་དང༌། །གྲགས་སྟོང་ཟུང་འཇུག་བཟླས་པ་རྣམས། །རྟག་ཏུ་མ་
ཡེངས་འབད་འབུངས་འདོན། །བླ་མ་རིན་ཆེན་སྤྱི་བོར་སྒོམས། །མོས་གུས་མཆོད་པས་
རྒྱུན་ཏུ་མཆོད། །དོན་གྱིས་བླ་མའི་དགོངས་པ་བླང་། །ཕྱག་རྒྱ་ཆེ་ལ་མ་ཡེངས་བྱ། །མ་
ཡེངས་སྒོམ་པ་ཤིན་ཏུ་གཅེས། །རྒྱུན་དུ་ངང་༼གང་༽དུ་འགྲོ་ན་ཡང་། །སེམས་སྐྱེད་
བསྔོ་བ་མེད་ཁ་མེད། །རྟག་ཏུ་བཟླས་པ་མ་ཐོས་སམ། །ཐུན་མོང་མིན་པའི་ཆོས་འདི་ཡིན།
གསུང་ངོ༌། །དེ་ལྟར་གདམས་པ་མཆོག་ཏུ་གྱུར་པ་བསྟན་ཏོ། །དེ་ཡི་སྔ་མས་ལམ་རྡོ་རྗེ་
ཐེག་པའི་བགྲོད་ལུགས། དེའི་སྔ་མས་ལམ་སྤྱིའི་མཚན་ཉིད་བསྟན་པ་དེ་གསུམ་གྱིས་
གདམས་ངག་རྒྱས་པར་བཤད་པ་ཐལ་ནས། ། །
ད་ནི་དོན་གསུམ་པ་གེགས་དང་བར་ཆད་སེལ་ལུགས་བསྟན་པའོ། །དེ་ལ་
གཉིས་ཏེ། སྤྱིར་བསལ་བ་དང་། རྒྱུ་ལམ་འབྲས་བུ་གསུམ་གྱི་བར་ཆད་སོ་སོར་བསལ་
བའོ། །དང་པོ་ནི་དགེ་བཤེས་དགོན་ཆེན་པ་ལ་གདམས་པ་ལས། ངེས་པར་དཀོན་མཆོག་
གསུམ་ལ་སྐྱབས་སུ་འགྲོ་བ། ཉོན་མོངས་པ་སྤོང་བའི་ཚུལ་ཁྲིམས། བྱམས་པ་སྙིང་རྗེ་
ལས་བྱུང་བའི་བྱང་ཆུབ་ཀྱི་སེམས། དབང་ཡོངས་སུ་དག་པ་ལས་བྱུང་བའི་བསྐྱེད་རྫོགས་
གཉིས་ཞེས་གསུངས་པས། དེ་ལ་རིན་ཆེན་ཆོས་བཞི་ཞེས་གསུང་ངོ༌། །དེའི་སྟེང་དུ་བསྔོ་
བ་བྱས་པས། གསང་སྔགས་ཀྱི་གནད་བདུན་རྡོ་རྗེ་དམ་ཚིག་བྱ་བ་ཡིན། དེ་ལྟར་ཡང་།
རྩ་གསུམ་འཁོར་ལོ་བཞི་དང་ལྔ་། །དྲུག་དང་བདུན་དང་མང་པོར་ཡང་། །རྡོ་རྗེ་འཆང་
གིས་གསུངས་པ་རྣམས། །ངེས་པར་སྐྱབས་སུ་སོང་བ་དང་། །ཚུལ་ཁྲིམས་རིན་ཆེན་
བསྟེན་པ་དང༌། །བྱང་ཆུབ་སེམས་དང་ཡི་དམ་ལྷ། །བླ་མའི་མོས་གུས་ཕྱག་རྒྱ་ཆེ། །ཟད་
183



རྒྱུའི་གེགས་སེལ།
མེད་བསྔོ་བས་བསྡུས་པ་ལས། །སྤྱི་དང་བྱེ་བྲག་ཁྱད་པར་རྣམས། །གོང་ནས་གོང་དུ་
འགྱུར་བ་ལས། །གཞན་དུ་འགྱུར་བ་མི་སྲིད་ཅེས། །རྡོ་རྗེ་འཛིན་པ་བླ་མ་ཡིས། །རྡོ་རྗེ་
གསུང་གི་རྒྱ་མདུད་ཀྱིས། །ལེགས་པར་གདམས་ཤིང་བཀའ་རྒྱས་བཏབ། །གཙིགས་དང་
བྲོ་མཐོས་ཕུལ་བ་འདི། །གནད་བདུན་རྡོ་རྗེའི་དམ་ཚིག་ལས། །འདས་པར་གྱུར་པའི་
གསང་སྔགས་ནི། །མ་བྱུང་འབྱུང་བར་མི་འགྱུར་ཞིང་། །མི་སྲིད་སྲིད་བར་མི་འགྱུར་བ།།
ལེགས་པར་དགོངས་དང་རྣལ་འབྱོར་པ། །ཞེས་སོ། །ཉེས་ཚོགས་ཐམས་ཅད་འཇོམས་
པའི་རྡོ་རྗེ་ལས། སྤྱིར་ནད་དང་གནོད་པ་སྡུག་བསྔལ་གྱི་ཚོགས་ཉེས་པ་ཇི་སྙེད་ཅིག་བྱུང་བ་
དེ་དག་ཐམས་ཅད་ནི། མི་དགེ་བ་འབའ་ཞིག་ལས་བྱུང་བར་ཟད་ཀྱི། དེ་ལྟར་ཡང་། མི་
དགེ་བ་ལས་སྡུག་བསྔལ་འབྱུང་ཞེས་སོ། །འདི་ལ་དབྱེ་ན་དོན་རྣམ་པ་ལྔས་སྟོན་ཏེ།
འབྱུང་བ་ལུས་འཁྲུགས་ཀྱི་བར་ཆད། ཕྱི་རོལ་བདུད་ཀྱི་བར་ཆད། ཏིང་ངེ་འཛིན་སེམས་
ཀྱི་བར་ཆད། འཆི་བའི་ལྟས། ལས་ཀྱི་རྣམ་པར་སྨིན་པ་དང་རྣམ་པ་འབའ་ཞིག་ཏུ་ཟད་དེ།
དེ་ཡང་འབྱུང་བ་ལུས་འཁྲུགས་ཀྱི་བར་ཆད་ནི། སྨན་པ་རྣམས་ཀྱིས་བཅོས་པར་བྱ་བ་ཡིན།
ཕྱི་རོལ་བདུད་ཀྱི་བར་ཆད་ནི། ཚེ་འབྲང་གི་བྱེ་བྲག་གིས་སྔགས་དང་གཉེན་པོའི་སྦྱོར་བས་
བཅོས་པ་ཡིན། ཏིང་ངེ་འཛིན་སེམས་ཀྱི་བར་ཆད་ནི། གདམས་ངག་གི་གནད་གེགས་
སེལ་གྱི་རིམ་པས་བཅོས་པ་ཡིན། འཆི་བའི་ལྟས་ལ་ནི་འཆི་བ་བསླུ་བ་འབའ་ཞིག་གིས་
བཅོས་པ་ཡིན། ལས་ཀྱི་རྣམ་པར་སྨིན་པའི་ནད་ལ་ནི་བཅོས་མེད་པ་ཡིན་ཏེ། སྔོན་གྱི་
ལས་ཀྱི་རྣམ་པར་སྨིན་པ་ནི་མ་གཏོགས་སོ། །ཞེས་ལུང་འདྲེན་པ་ཡོད་ཀྱང༌། ཆོས་ཀྱི་
རྒྱལ་པོ་དཔལ་ལྡན་ཕག་མོ་གྲུ་པའི་ཞལ་སྔ་ནས། འདི་རྣམ་པ་ཐམས་ཅད་འཕྲང་དོག་པ་
184



ཙན་དྷ་མ་ཎི་རཏྟ་ཛྭ་ལ་མ་ལེ།
དང་ཁལ་ཡོ་བ་དུས་མཉམ་དུ་ཡོད་པས། འདི་ཐམས་ཅད་ལ་བླ་མའི་མོས་གུས་དང་།
ཚུལ་ཁྲིམས་རིན་པོ་ཆེས་ཉོན་མོངས་པའི་གཉེན་པོ་ལ་ནན་ཏན་དང༌། བྱང་ཆུབ་ཀྱི་སེམས་
རང་གི་དགེ་སྦྱོར་ལ་ནན་ཏན་བྱེད་པ་འབའ་ཞིག་གིས་སེལ་བར་གསུངས་ཏེ། འདི་ཐམས་
ཅད་ལ་ངེས་པར་དཀོན་མཆོག་གསུམ་ལ་སྐྱབས་སུ་སོང་བ་ནི། སྲིད་ཚན་པོ་ཆེ་ཡོད་པ་ལ་
དགྲས་མི་ཚུགས་པ་དང་འདྲ་སྟེ། འཁོར་འདས་ཐམས་ཅད་ཀྱི་སྐྱབས་དཀོན་མཆོག་གསུམ་
མ་གཏོགས་པ་གཞན་མེད་པས། ངེས་པར་དཀོན་མཆོག་གསུམ་ལ་སྐྱབས་སུ་སོང་ཞིང་།
སྲོག་གི་ཕྱིར་ཡང་བསླབ་བྱ་མི་གཏོང་བ་ཞིག་དགོས་སོ། །ཉོན་མོངས་པ་སྤོང་བའི་ཚུལ་
ཁྲིམས་དུག་རྣམ་པ་ལྔའམ། གསུམ་གྱི་རྟོག་པ་སྐད་ཅིག་ཀྱང་མི་རྒྱུ་བའི་ཚུལ་ཁྲིམས་ནི།
ས་འགག་བཙུན་པོ་ལ་མཁར་བཙན་པོའི་ནང་ཏུ་གོ་བཟང་པོ་གོན་པ་དང་འདྲ་བ། རྒྱུ་ཉོན་
མོངས་པ་སྤངས་པའི་ཚུལ་ཁྲིམས་ཀྱིས། ལས་དེ་དང་ལས་ཀྱི་འབྲས་བུ་རྣམ་པར་སྨིན་པ་
མི་ལྡོག་པ་ནི་གནས་མེད་པ་ལགས་སོ། །དེ་ལ་སྙན་བརྒྱུད་རིན་པོ་ཆེ་དྲ་བ་སྡོམ་པ་ལས།
དང་པོ་བྱམས་པ་སྙིང་རྗེ་བྱང་ཆུབ་ཀྱི་སེམས་སྔོན་དུ་འགྲོ་བ་གལ་ཆེ་འོ། །དེ་ནས་ལུས་
བཅོས་པའི་གནད་ལྔ་ཚུལ་བཞིན་ཚུད་པ་ཡང་གལ་ཆེའོ། །འདི་དང་མི་ལྡན་པ་ལ་ཡོན་ཏན་
འབྱུང་བ་ག་ལ་སྲིད་དེ། དཔེར་ན། འཁྲུག་པ་འཐབ་པ་ལས་མཁར་ཞིག་པ་དང་འདྲའོ།།
དེ་ནས་ཡང་བྱང་ཆུབ་ཀྱི་སེམས་བསྐྱེད་དེ། །འདི་མེད་ན་འབྲས་བུ་མི་འབྱུང་སྟེ། དཔེར་ན།
ཤར་དུ་འགྲོ་བར་འདོད་པ་ལ་ནུབ་ཏུ་འགྲོ་བ་དང་འདྲའོ། །འཕགས་པ་དགྱེས་པའི་ཚུལ་
ཁྲིམས་རྣམ་པར་དག་པ། ཉོན་མོངས་པའི་དྲི་མས་མ་གོས་པ་ལ་གནས་པའི་རྟེན་གྱི་གང་
ཟག་གིས། བྱམས་པ་སྙིང་རྗེ་ཆེན་པོ་ལས་བྱུང་བའི་བྱང་ཆུབ་ཀྱི་སེམས་ནོར་བུ་རིན་པོ་ཆེ་
185



རྒྱུའི་གེགས་སེལ།
དབང་གི་རྒྱལ་པོ་ལྟ་བུས་ནི། ནད་དང་གནོད་པ་སྡུག་བསྔལ་གྱི་ཚོགས་འདག་པ་ཨ་ཅང་
ཆེས་ཏེ། དགོས་འདོད་ཀྱི་རེ་བ་ཕུན་སུམ་ཚོགས་པ་ཐམས་ཅད་འབྱུང་བ་ནི། ས་བཅུའི་
དབང་ཕྱུག་མན་ཆད་ཀྱི་ཡོན་ཏན་ཡང་བྱང་ཆུབ་ཀྱི་སེམས་ནོར་བུ་རིན་པོ་ཆེ་ལས་འབྱུང་
བར། ཨ་མོ་ཀ་པ་ཤའི་རྒྱུད་ལས་གསུངས་ལ། བྱང་ཆུབ་སེམས་རིན་པོ་ཆེ་དེ་ལ་ནི་
རྫོགས་པའི་སངས་རྒྱས་མན་ཆད། འཁོར་བ་དང་མྱ་ངན་ལས་འདས་པའི་ཡོན་ཏན་མཐའ་
དག་འབྱུང་བར་གསུངས་ཏེ། དེ་ཡང་འཇིག་རྟེན་གསུམ་གྱི་མགོན་པོ་བླ་མ་དམ་པའི་ཞལ་
སྔ་ནས། ཞེ་ཐག་པ་སྙིང་ཁོང་རུས་པའི་གཏིང་ནས་དམ་བཅའ། སེམས་བསྐྱེད་པར་བྱ་
ཞེས་གསུངས་པས་སོ། །དེ་ནས་ཡང་དམིགས་པ་ལྷའི་སྐུ་བསྒོམས་ཏེ། འདི་མེད་ན་
འཕྲིན་ལས་མི་འགྲུབ། དཔེར་ན་བུད་མེད་སྐྱེས་པ་དག་ཏུ་བརྫུས་པ་དང་འདྲའོ། །དེ་ལ་
བྱང་ཆུབ་ཀྱི་སེམས་སྲོག་དང་སྙིང་དང་རྐང་དུ་སོང་བས། རང་གི་ལུས་ལྷག་པའི་ལྷ་མཚན་
ཉིད་དང་ལྡན་པའི་བླ་མ་དམ་པའི་དབང་གིས་ཤེས་ཤིང་རྟོགས་ལ། ཐ་མལ་པའི་ལུས་ཡུལ་
གསུམ་ཕྱོགས་སུ་མེད་པར། སངས་རྒྱས་སྐུ་གསུམ་གྱི་བདག་ཉིད་ལྷུན་གྱིས་གྲུབ་ཅིང་རྒྱུན་
ཆད་པ་མེད་པ། ཡི་དམ་གྱི་ལྷ་དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་
ཀྱི་ངོ་བོ་ཉིད་གཅིག་པུར་གྱུར་པ་ཉིད་དུ། དང་པོར་ཤེས་པར་བྱ། བར་དུ་གོམས་པར་བྱ།
ཐ་མར་གོམས་པའི་དབང་གིས་དེ་ཉིད་དུ་འགྲོ་བ་ནི། དང་པོ་ཉིད་ནས་ལྷུན་གྱིས་གྲུབ་པར།
བདག་ཉིད་སངས་རྒྱས་སྐུ་གསུམ་གྱི་བདག་ཉིད་ཡིན་ཏེ། དེ་ལ་དེ་བཞིན་གཤེགས་པའི་
སྙིང་པོའམ། ཁམས་རང་བཞིན་གྱིས་རྣམ་པར་དག་པ་ཞེས་མིང་དུ་འདོགས་ཀྱང་།
གཤིས་དེ་ལས་མི་འདའ་བས། དེའི་རང་བཞིན་དུ་གྱུར་པ་ལ། གོམས་པ་མཐར་ཕྱིན་ཞེས་
186



ཙིན་དྷ་མ་ཎི་རཏྣ་ཛཱ་ལ་མ་ལེ།
-
-
-
བྱ་བའམ། གྲུབ་པ་ཐོབ་ཅེས་བྱ་བའམ། སངས་རྒྱས་ཞེས་མིང་དུ་འདོགས་ཏེ། རང་གི་
རང་བཞིན་དུ་གྱུར་པ་ལ། ངེས་པར་བྱས་པའི་ཡི་དམ་གྱི་བསྒོམས་པས་ནི། མ་ནམ་
མཁའ་དང་མཉམ་པའི་སེམས་ཅན་ཐམས་ཅད་བདེ་བ་དང་ལྡན་པ་དང་། སྡུག་བསྔལ་དང་
བྲལ་བ་དང་། རྫོགས་པའི་སངས་རྒྱས་ཐོབ་པར་བྱེད་པའི་རྡོ་རྗེ་འཆང་ཉིད་དུ་འགྱུར་ན། ཐ་
མལ་བའི་ལུས་ངག་ཡིད་གསུམ་ཉོན་མོངས་པ་དང་། རྣམ་པར་རྟོག་པ་ལས་བྱུང་། ལས་
ཀྱི་རྣམ་པར་སྨིན་པ་ལས་གྲུབ་པའི་ལུས་ངག་ཡིད་གསུམ། ཉེས་པའི་ཚོགས་ཐམས་ཅད་ཀྱི་
རྐྱལ་པ། ཕུང་བའི་གནོད་པ་ཐམས་ཅད་ཀྱི་རྩ་བ། ཐ་མལ་པའི་ལུས་ངག་ཡིད་གསུམ་དུ་
འཛིན་པའི་ཤེས་པ་དེའི་ཁྱད་པར་གྱི་ཆོས། ནད་དང་གནོད་པ་སྡུག་བསྔལ་འདག་པར་
འགྱུར་བ་ལྟ་ཅི་སྨོས་ཏེ། དཔེར་ན་ཉི་མའི་དཀྱིལ་འཁོར་ནམ་མཁའ་ལ་ཤར་ན་མུན་པ་རང་
ཤུགས་ཀྱིས་མི་གནས་པ་དང་འདྲ་བར། ལྷག་པའི་ལྷར་སྒོམ་པ་ལ་ནན་ཏན་ཤིན་ཏུ་ཆེ་བར་
འབད་པ་ནི། སྤྲིན་མེད་པའི་ཉི་མའི་དཀྱིལ་འཁོར་གྱིས་མུན་པ་ཐམས་ཅད་སེལ་བ་ལྟ་བུའོ།།
དེ་ནས་བླ་མ་སྒོམ་སྟེ། འདི་མེད་ན་གདུང་བཅད་པ་རྒྱལ་པོའི་བུ་ཤི་བ་དང་འདྲའོ། །འདི་
ཐམས་ཅད་ཀྱང་འབྲེལ་བ་ཅན་དུ་བལྟ་བར་བྱའོ། །འབྲེལ་བ་མེད་པས་དོན་མི་འགྲུབ་སྟེ།
སྐྱབས་སུ་སོང་ནས་ཚུལ་ཁྲིམས། ཚུལ་ཁྲིམས་ལས་བྱུང་བའི་བྱང་ཆུབ་ཀྱི་སེམས། དེའི་
རང་བཞིན་ལྷག་པའི་ལྷ་ལ་གསལ། འདི་ཐམས་ཅད་ཀྱང་བླ་མ་དམ་པ་འབའ་ཞིག་ལས་
གཞན་མི་སྲིད་དེ། དེ་ལྟར་ཡང་། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་
བདུན་ཏེ། །ཀུན་གྱི་བྱེད་པོ་བླ་མ་ཡིན། །ཞེས་པས། བླ་མ་དམ་པ་ལས་མེད་པས། བླ་མ་
དམ་པ་ནི་ཀུན་གྱི་བྱེད་པོ་སྟེ། དཔེར་ན་མིག་དང་། སྙིང་དང་། ལུས་སྤྱི་དང་། བྱེ་བྲག་ཐ་
187



རྒྱུའི་གེགས་སེལ།
དད་པ་དང་འདྲ་བར། བདག་ཉིད་སངས་རྒྱས་དང༌། ཆོས་དང་དགེ་འདུན་དང༌། བྱེ་བྲག་
ཕན་པ་དང་། བདེ་བ་ཐམས་ཅད་བླ་མ་འབའ་ཞིག་ཡིན་པས། བླ་མ་དམ་པ་མ་གཏོགས་པ་
གཞན་བསམ་དུ་མེད་པར། མོས་གུས་ཀྱི་ཤུགས་རླབས་པོ་ཆེས། བསྒོམ་པར་བྱ་བའི་
ཡུལ་བསམ་གྱིས་མི་ཁྱབ་པར་བསྒོམས་ནས། མཆོག་དང་ཐུན་མོང་གི་དངོས་གྲུབ་མཐའ་
དག་འཐོབ་པར་བྱེད་དེ། རྟག་ཏུ་སྙན་དུ་གསོལ་བ་ཐུགས་ལ་ངེས་པ་ཁོ་ནའོ། །དེ་ནས་
དམིགས་མེད་བསྒོམ་པར་བྱ་སྟེ། འདི་མེད་ན་ལས་དབང་དུ་མི་འགྱུར་ཏེ། བཙན་པོ་སྲིད་
ཉམས་པ་དང་འདྲའོ། །གཞན་ཡང་འདི་ལྟར་ལྷན་ཅིག་སྐྱེས། །གང་གིས་གང་ལ་འདྲི་བྱེད་
པ། །ལྷན་ཅིག་སྐྱེས་པ་ལྷན་སྐྱེས་དེ། །སུ་ཞིག་གང་དང་ལྷན་སྐྱེས་ཞེས། །ཆོས་རྣམས་
ཀུན་གྱི་དེ་བཞིན་ཉིད། །དབྱེར་མེད་མྱ་ངན་འདས་པ་པོ། །ལྷུན་གྱིས་གྲུབ་ཅིང་འདུས་མ་
བྱས། །དུས་གསུམ་དུས་མེད་རྟག་པའི་སྐུ། །གཞན་གྱིས་བརྗོད་མིན་ལྷན་སྐྱེས་དེ། །བླ་
མའི་མོས་གུས་མ་གཏོགས་པ། །རྒྱུ་དང་ལམ་དང་འབྲས་བུ་ཡི། །ཡོན་ཏན་སྐྱེད་པ་ག་ལ་
སྲིད། །འགྲོ་བའི་བླ་མ་གཉེན་གཅིག་པོ། །ལུས་ངག་ཡིད་གསུམ་སྲོག་གིས་ཀྱང་། །བླ་
མ་དམ་པ་མཉེས་བྱེད་ན། །མཉེས་པ་གསུམ་གྱིས་མཉེས་པར་བྱས། །ཆོས་ལྔ་རྡོ་རྗེའི་རི་བོ་
ཡིས། །སྒྲིབ་གསུམ་ཉེས་པའི་ཚོགས་བཅོམ་པས། །ཐུབ་པས་བྱང་ཆུབ་ཤིང་དྲུང་དུ། །ཐོ་
རངས་བྱང་ཆུབ་འཚང་རྒྱ་ཚེ། །སྲོད་ལ་བདུད་ཀྱི་དཀྱིལ་འཁོར་བྱུང་། །གོང་མའི་གདན་
འདི་ཐམས་ཅད་ལ། །ཡུལ་དང་ཡུལ་ཅན་གཉིས་མེད་ཅིང་། །ཉེས་ཚོགས་སྒྲིབ་པའི་བུད་
ཤིང་དང་། །གཉེན་པོ་ཡེ་ཤེས་གཉིས་མེད་པར། །ཉམས་སུ་བླངས་པས་རྣམ་པར་དག།
ཞེས་སོ། །དེ་ནས་བསྔོ་བ་བྱ་སྟེ། འདི་མེད་ན་ལས་ཆུད་ཟ་བ། །གསེར་ཕྱེ་ས་ལ་ཕོ་བ་དང་
188



ཙན་དྷ་མ་ཎི་རཏྟ་ཛྭ་ལ་མ་ལེ།
འདྲའོ། །རྫོགས་པའི་བྱང་ཆུབ་ཏུ་བསྔོས་པས། ཆུད་མི་ཟའི་སྟེང་དུ་མང་པོར་འཕེལ་ནས་
མྱུར་དུ་སངས་རྒྱས་པར་འགྱུར་རོ། །འདི་བསྒོམ་པ་གལ་ཆེའོ། །ལར་ལུས་ངག་ཡིད་
གསུམ་དྲན་པས་བཟུང་བ་གལ་ཆེའོ། །ལས་འབྲས་གང་ལ་ཡང་བསྐུར་པ་མི་གདབ།
མཁས་པ་གང་ལ་ཡང་ཚོད་ཡོད་མ་བྱེད། རྨོངས་པ་གང་ལ་ཡང་བརྙས་པར་མི་བྱ། རང་
དགའི་ཤེས་པ་བཙོན་དུ་མ་གཟུང་། བྱུང་ཚོར་གྱི་རྟོག་པ་མཚན་མར་མ་འཛིན། དོན་མེད་
པའི་ཁ་རྦད་མ་ཆེ། ཐེ་ཚོམ་ཤེས་པ་དོན་དང་མི་ལྡན། རྩབ་རྩུབ་མང་པོ་སྤྱོད་པ་མ་ཡིན།
བཟང་ངན་དུ་ཕྱེ་ན་འབྲས་བུ་མི་འགྲུབ། ལར་ཚོད་ཟིན་ལ་མཐའ་ཆོད་པ། དོན་གོ་ལ་
ཚུགས་ཐུབ་པ། ཅི་བྱེད་ཆོས་དང་མཐུན་པ་དེ། སྙན་རྒྱུད་རིན་པོ་ཆེ་དྲ་བ་སྡོམ་པ་ཡིན་ནོ།།
ཡང་འུར་དེད་ཀྱིས་ཞུས་པ་ལས། འཇིག་རྟེན་མགོན་པོའི་ཞལ་སྔ་ནས། བྱང་ཆུབ་སེམས་
དང་ཡི་དམ་ལྷ། །བླ་མ་ཕྱག་རྒྱ་ཆེན་པོ་དང་། །བསྔོ་བའི་གནད་དང་རྣམ་པ་ལྔ་། །རྫོགས་
པའི་བྱང་ཆུབ་མ་ཐོབ་བར། །སྐད་ཅིག་ཙམ་ཡང་མ་བྲལ་ཞེས། །བཀའ་སྩལ་བཀའ་རྒྱ་
བཀའ་ནན་མཛད། །ཕ་བཀའ་དྲིན་ཆེའོ་ཆོས་ཀྱི་རྗེ། །གསུང་བཞིན་སྒྲུབ་པ་དམ་ཚིག་
ལགས། །ཉམས་སུ་བླངས་པས་ཉམས་སུ་མྱོང་། །ཆོས་ཀྱི་ཕུང་པོ་བརྒྱད་ཁྲི་དང་། །བཞི་
སྟོང་སྟོན་པས་གང་གསུངས་དང་། །སྡེ་སྣོད་གསུམ་དང་རྒྱུད་སྡེ་བཞི། །མཁས་པས་
རིགས་པའི་འཐད་པ་དང་། །ཀུ་སཱ་ལི་ཡི་ཉམས་མྱོང་རྣམས། །དམ་པའི་ཆོས་འདིའི་ཆ་
ཙམ་དང་། །བག་ཙམ་ཟུར་ཙམ་ཡིན་པར་གོ །ནད་དང་གནོད་པ་སྡུག་བསྔལ་དང་།།
བགེགས་དང་བར་དུ་གཅོད་པ་དང་། །བླ་མ་ཡི་དམ་དཀོན་མཆོག་གསུམ། །མཐོ་དམན་
བཟང་ངན་ཐམས་ཅད་ལ། །ལྔ་པོས་གནད་དུ་བསྣུན་པ་གཏང༌། །ཉམས་སུ་མྱོང་བའི་
189



རྒྱུའི་གེགས་སེལ།
གདམས་ངག་ལ། ཁྱོད་ཀྱི་ཕ་ཕ་རྗེ་བཙུན་གྱིས། །སུམ་ཆོས་བཅུ་ཆོས་ལ་སོགས་པ།།
ཐབས་དང་ཤེས་རབ་གནད་རྣམས་ཀུན། །འདི་ཡིས་ཉམས་སུ་མྱོང་བ་ཡིན། །བུ་འུར་
འདེད་ཆེན་པོས་ཉམས་སུ་ལོངས། །མྱོང་བའི་ཐོག་ཏུ་བོར་ལ་ཞོག །ཇི་ལྟར་ཆུ་ལ་ཆུ་
བཞག་དང༌། །ཇི་ལྟར་མར་ལ་མར་བཞག་ལྟར། །སེམས་ཉིད་ངང་དུ་གྲོལ་ནས་མཆིའོ།།
གེགས་དང་བར་ཆད་སེལ་ལུགས་སོ། །སྡུག་བསྔལ་སེལ་བྱེད་ལམ་གྱི་བདར་ཤའོ།།
ཞེས་སོ། །གཅེས་པའི་སྙིང་པོ་ནས། དང་པོའི་དུས་ཚོད་དུ། བླ་མ་ལ་མོས་གུས་བྱས་
པས། བླ་མའི་བྱིན་རླབས་ཀྱིས་དང་པོར་རང་གི་ཉོན་མོངས་པ་འདག་པའི་འགོ་རྩོམ།
བདེ་གསལ་མི་རྟོག་གི་ཉམས་ཕྲ་ཕྲའུ་སྐྱེས་པའི་དུས་སུ། ནང་དུ་རང་གི་ཉོན་མོངས་ཀྱི་
སྲོག་ཅི་ཙམ་དུ་ཆད་པ་དེ་ཙམ་དུ། རང་ཉིད་ཀྱི་ཕུང་པོ་ཉོན་མོངས་པ་ལས་སྐྱེས་པ་དེ་ཡང་
འཇིག དེ་ལ་ཉེ་བར་འཁོར་བའི་ལྷན་ཅིག་སྐྱེས་པའི་ལྷ་འདྲེ་ཐམས་ཅད་ཀྱིས། །ཤོར་ཐོབ་
ཀྱི་བསམ་པ་སྐྱེས་ནས་བར་ཆད་སྣ་ཚོགས་བྱེད། བླ་མ་དང༌། བླ་མའི་ཆོས་དང་། རང་གི་
ཉམས་ལེན་ཐམས་ཅད་ལ་ཐེ་ཚོམ་ཟ་བ་ཆོས་ཉིད་ཡིན། དེ་ཡང་ཨ་མོ་ཀ་པ་ཤའི་རྒྱུད་ལས།
གང་ཚེ་དངོས་གྲུབ་འབྱུང་བའི་ཚེ། །དེ་ཚེ་ལས་ཀྱང་ལྡོག་པར་འགྱུར། །ཞེས་པ་དང་། བླ་
མ་རིན་པོ་ཆེའི་ཞལ་སྔ་ནས། ཆོས་ཟབ་མོ་ཉམས་སུ་བླང་བའི་དུས་སུ། ལུས་ངག་ཡིད་
གསུམ་སྡུག་བསྔལ་སྣ་ཚོགས་སྐྱེ་བ་ཆོས་ཉིད་ཡིན་གསུང་། འདི་ཡི་དུས་སུ་བླ་མ་བཟང་
ངན་དང༌། གདམས་ངག་ཆེ་ཆུང་གསལ་བ་ཡིན་ཏེ། ནད་དང་གནོད་པ་སྡུག་བསྔལ་
རྣམས། །སྐྱེ་བའི་རྒྱུ་དང་གནས་པའི་གཞི། །འཇིག་པར་བྱེད་པའི་རྐྱེན་རྣམས་ཀུན། །དང་
པོའི་རྒྱུ་ལ་མ་ལྟོས་པར། །དམུ་འཐོམས་ཡིད་སྤྱོད་བྱེད་པ་རྣམས། །རྒྱུ་འབྲས་རྟེན་འབྲེལ་
190



ཅིན་དྷ་མ་ཎི་རཏྣ་ཛྭ་ལ་མ་ལེ།
--
--
མ་གོ་ན། །སངས་རྒྱས་ཆོས་ལས་ཕྱི་རོལ་ཉིད། །འདི་ཡི་དུས་སུ་གདམས་ངག་དང་བྱ་རྒྱུ་
དཔག་ཏུ་མེད་པ་ཞིག་ཡོད་ཀྱང་། རྒྱུ་འབྲས་ཀྱི་རྟེན་ཅིང་འབྲེལ་བར་འབྱུང་བའི་གཤིས་
ལྟས་ལ། དང་པོ་བླ་མའི་མོས་གུས་ཀྱི་རྐྱེན་གྱིས་ཉོན་མོངས་པ་དང་། རྣམ་རྟོག་གི་སྟོབས་
འཕེལ་ན་མོས་གུས་ཀྱང་ཚད་དུ་འཁྱོལ། བླ་མ་ཡང་བྱིན་རླབས་ཆེ་བ་ཡིན་པས། སྐྱོན་
སློངས་ན་འདག་པ་ཡིན་པས། རྩ་བའི་མོས་གུས་ལ་ནན་ཏན་བསྐྱེད། འདུ་བ་རྣམ་བཞི་
གང་ཡིན་ཡང་། སྨན་དང༌། མོ་དང་བོན་དང༌། རྩིས་ཡེ་མི་བྱ། མོས་གུས་རྒྱུན་
བསྲིངས་པ་གཅིག་པུས་འདག་གོ །དེ་ལ་རབ་འབྲིང་རྣམ་པ་གསུམ། །དབང་པོ་རབ་ཀྱི་
གང་ཟག་ལ། །མོས་གུས་གདུང་ཤུགས་རྒྱུན་ཆད་མེད། །རྒྱུན་དེ་བསྲིངས་པས་སྐྱོན་ལས་
གྲོལ། །དབང་པོ་འབྲིང་གི་གང་ཟག་གིས། །རྡོ་རྗེ་མཆེད་གྲོགས་ལ་སོགས་ལས། །བླ་
མའི་ཡོན་ཏན་ཐོས་པ་ཡིས། །བར་ཆད་ངང་གིས་དག་ནས་འགྲོ །དབང་པོ་ཐ་མའི་གང་
ཟག་གིས། །སྔོན་འགྲོ་བླ་མའི་མོས་གུས་ཀྱིས། །མི་མཐུན་ཕྱོགས་ཀུན་བསླང་བའི་ཚེ།།
རང་ལ་གནོད་པས་བློ་ཕྲོགས་ནས། །བླ་མའི་མོས་གུས་རྗེད་པར་འགྱུར། །དེ་ལ་གསོ་
བའི་ཐབས་བསྟན་པ། །གོང་གི་མོས་གུས་བག་ཆགས་དེ། །སད་པར་བྱེད་པའི་ཐབས་
རྣམས་ཀྱིས། །སད་པར་གྱུར་ན་སྐྱོན་ལས་གྲོལ། །སྙིང་རྗེའི་རྔན་གདགས་གཙིགས་སུ་
ཆེ། །བར་ཆད་མི་མཐུན་ཕྱོགས་རྣམས་ལ། །སྤྱི་ཡི་བཅོས་ཀྱི་གདམས་ངག་གོ །ཞེས་
པས་སྤྱིར་བསལ་བའོ། །
བྱེ་བྲག་སོ་སོར་བསལ་བ་ནི་གསུམ་སྟེ། རྒྱུ་ལམ་འབྲས་བུ་གསུམ་གྱི་གེགས་དང་
བར་ཆད་བསལ་བ་མདོར་བསྟན་པ་དང་། །གསུམ་ཀའི་རྒྱས་པར་བཤད་པ་དང་།།
191



རྒྱུའི་གེགས་སེལ།
གསུམ་ཀའི་མཇུག་སྡུད་དོ། །དང་པོ་ནི་རྩ་བ་ནས་ཤོ་ལོ་ཀ་གཅིག །གེགས་དང་བར་ཆད་
སེལ་བ་ནི། །རྒྱུ་དང་ལམ་དང་འབྲས་བུ་ཡི། །གེགས་དང་བར་ཆད་གསུམ་ཡིན་ཏེ།
གསུམ་པོ་ཡང་ནི་འདི་ལྟ་སྟེ། །ཞེས་པ་དེའོ། །བར་པ་ལ་གསུམ་སྟེ། རྒྱུ་དང་ལམ་དང་
འབྲས་བུའོ། །དང་པོ་ལ་གསུམ་སྟེ། རྒྱུའི་བར་ཆད་སེལ་བ་མདོར་བསྟན་པ་དང༌། སྙིང་
རྗེ་སྐྱེ་བའི་ཡུལ་དང་། དེ་ལ་སྙིང་རྗེ་སྒོམ་པ་དང༌། སྙིང་རྗེ་ལས་བྱུང་བའི་བྱང་ཆུབ་ཀྱི་
སེམས་སྒོམ་པ་དང་གསུམ་གྱིས་རྒྱས་པར་བཤད་པ་དང་། །མཇུག་བསྡུ་བའོ། །
དང་པོ་ནི་ཚིག་རྐང་བཅུ། རྒྱུའི་བར་ཆད་སེལ་བ་བྱང་ཆུབ་སེམས་ཡིན། དེ་
བྱམས་པ་དང་སྙིང་རྗེ་ལས་བྱུང་བ། །རིན་ཆེན་དབང་གི་རྒྱལ་པོ་དང་།།
གསེར་འགྱུར་རྩི་ཡི་མཆོག་ལྟ་བུ། །དུས་གསུམ་རྒྱལ་བའི་འབྱུང་
གནས་བྱང་ཆུབ་ཀྱི་སེམས་དེ། རང་གི་རྒྱུད་ལ་མ་སྐྱེས་པར། །མཐོ་དམན་
བསམ་པ་གང་གིས་ཀྱང་། །རྫོགས་པའི་བྱང་ཆུབ་མི་ཐོབ་སྟེ། །རྒྱུ་ལས་
འབྲས་བུ་ངེས་པས་ན། །རྒྱུ་ཡི་བར་ཆད་སེལ་བ་ནི། །ཞེས་སོ། །
བར་པ་ལ་གསུམ་ལས། དང་པོ་སྙིང་རྗེའི་ཡུལ་ནི། །ཤོ་ལོ་ཀ་གཉིས། །ཕན་
དང་གནོད་པའི་ཁྱད་པར་ལས། །གནོད་པར་བྱེད་པའི་གེགས་རྣམས་
དང༌། །བདག་དང་བདག་གི་ཕྱོགས་རྣམས་ལ། །མི་མཐུན་གནོད་པ་
སྒྲུབ་བྱེད་ཅིང་། །བདེ་དང་ཐར་པའི་བར་དུ་གཅོད། །གཏན་གྱི་བདེ་བ་
192



ཅིན་དྷ་མ་ཎི་རཏྟ་ཛྭ་ལ་མ་ལེ།
འཕྲོག་བྱེད་པ། །སྙིང་རྗེ་བྱ་བར་མི་འོས་པ། །གནོད་པར་བྱེད་པ་འདི་
རྣམས་ལ་ཞེས་སོ། །
གཉིས་པ་སྙིང་རྗེ་ནི་ཤོ་ལོ་ཀ་བདུན་དང་རྐང་པ་གསུམ། །རྒྱུ་མཚན་རྣམ་པ་ལྔ་པོ་
ཡིས། །ཚད་མེད་སྙིང་རྗེ་བསྐྱེད་པར་བྱ། །ཞག་དང་ཟླ་བ་ལོ་རྣམས་
སུ། །ནན་ཏན་ཆེན་པོས་བསྒོམ་པར་བྱ། །སྔོན་གྱི་རྒྱལ་སྲས་དམ་པ་
རྣམས། །བསྐལ་པ་ཆེན་པོ་གྲངས་མེད་པར། །འགྲོ་བ་སྨིན་པར་མཛད་
པ་ཀུན། །སྐྱོ་བ་མེད་པའི་བློ་གྲོས་དེ། །སྙིང་རྗེ་ཤུགས་ལས་བྱུང་བ་
ཡིས། །སྒྲིབ་པ་གསུམ་པོ་སྤངས་ནས་ཀྱང་། །མཐར་ཐུག་བྱང་ཆུབ་
འཐོབ་པས་ན། །རྒྱུ་ལ་ནན་ཏན་བསྐྱེད་པར་བྱ། །བདུད་ཀྱིས་བྱིན་གྱིས་
བརླབས་པ་དང་། །སྡིག་པའི་གྲོགས་པོའི་དབང་སོང་ཞིང་། །ཆོས་ཀྱི་
མིག་དང་བྲལ་བ་རྣམས། །སྙིང་རྗེའི་རྣམ་བཞག་ཐོས་པ་ཡིས། །སྙིང་རྗེ་
ལས་བྱུང་ཡོན་ཏན་རྣམས། །རྒྱུད་ལ་སྐྱེ་བར་འདོད་པ་དང་། །སྙིང་རྗེ་
སྒོམ་པའི་དུས་སུ་ཡང་། །སྙིང་རེ་རྗེ་ཡི་གོ་ཡུལ་གྱིས། །སྙིང་རྗེ་བསྒོམ་
པར་མི་འགྲོ་སྟེ། །རྒྱུ་མཚན་རྣམ་པ་ལྔ་ལ་སོགས། །རྒྱུད་ལ་སྐྱེ་བའི་
193



རྒྱུའི་གེགས་སེལ།
ཐབས་རྣམས་ནི། །ཞིང་དང་ས་བོན་ཆུ་ལུད་སོགས། །མྱུ་གུ་སྐྱེ་བའི་
ཐབས་ཡིན་ཏེ། །མྱུ་གུ་རང་ནི་མ་ཡིན་ལྟར། །རང་གི་རྒྱུད་ལ་མ་སྐྱེས་
པའི། །ལོ་ཟླ་མང་པོ་ཐམས་ཅད་དུ། །སྙིང་རྗེ་བསྒོམས་པའི་ཡུས་པོ་
ཆེ། །སྙིང་རྗེའི་རྩ་བ་མེད་པ་ལ། །ཡོན་ཏན་ལོ་འདབ་ག་ནས་འོང་།།
ཞེས་སོ།
གསུམ་པ་ནི་ཤོ་ལོ་ཀ་བདུན་དང་ཕྱེད། །སྙིང་རྗེ་རྒྱུད་ལ་སྐྱེས་ཙམ་ན།།
གཞན་པས་རང་གཅེས་བསམ་པ་ཡིས། །ང་རང་རྒྱལ་འདོད་ག་ལ་
འོང་། །ནམ་མཁའ་མཉམ་པའི་མ་རྒན་གྱི། །སྡུག་བསྔལ་སེལ་བར་
འདོད་པ་ཡི། །བསམ་པ་རང་དབང་མེད་པར་སྐྱེ། །དེ་ཡི་དུས་སུ་བླ་མ་
ལས། །སེམས་བསྐྱེད་པ་ཡི་སྡོམ་པ་འཐོབ། །བྱང་ཆུབ་སེམས་དཔའི་
སྡོམ་པ་ནི། །ས་གཞི་འགྱུར་བ་མེད་པ་ལྟར། །ལུས་ངག་ཡིད་གསུམ་
ཐམས་ཅད་ཀྱི། །དགེ་བའི་རྩ་བའི་ཤུགས་རྣམས་ཀུན། །རང་ཉིད་གྲོལ་
བར་འདོད་པའི་བློ། །སྐད་ཅིག་ཙམ་ཞིག་སྐྱེས་ན་ཡང་། །དེ་ཚེ་ཉན་
ཐོས་ཐེག་པར་ལྟུང་། །བྱང་ཆུབ་སེམས་ལས་མ་གཏོགས་པའི། །འདོད་
194



ཙིན་དྷ་མ་ཎི་རཏྣ་ཛཱ་ལ་མ་ལེ།
ཆགས་ཞེ་སྡང་གཏི་མུག་དང་། །ང་རྒྱལ་ཕྲག་དོག་དུག་རྣམས་ཀྱིས།།
ཀུན་སློང་རྒྱུ་ཡི་ས་བོན་ལས། །ལམ་དང་འབྲས་བུ་ཐམས་ཅད་དུ།།
བསླུ་བ་མེད་པར་དུག་ཏུ་འགྱུར། །དུག་གིས་རང་གཞན་ཐམས་ཅད་
ཕུང་། །གེགས་དང་སྐྱོན་དང་བར་ཆད་རྣམས། །མི་དགེ་བ་ལས་སྡུག་
བསྔལ་འབྱུང་། །སྡུག་བསྔལ་སྤོང་བར་འདོད་པ་ཡིས། །བྱང་ཆུབ་
སེམས་ལ་ནན་ཏན་བསྐྱེད། །སྡོམ་པ་སླར་ཡང་བླང་བར་བྱ། །བྱང་ཆུབ་
སེམས་དཔའི་སྡོམ་པ་ལ། །ནན་ཏན་སྐྱེད་པ་ཙམ་གྱིས་ཀྱང་། །
བགེགས་དང་བར་ཆད་དག་ནས་མཆི། །ཞེས་སོ། །
མཇུག་སྡུད་ནི་རྐང་པ་གཅིག །རྒྱུ་ཡི་གེགས་སེལ་བསྟན་པའོ། །ཞེས་སོ། །
གཉིས་པ་ལམ་གྱི་གེགས་སེལ་ལ་གསུམ་སྟེ། །མདོར་བསྟན་པ་དང་། །ཤིན་ཏུ་
མདོར་བསྟན་པ་དང༌། །རྒྱས་པར་བཤད་པ་དང་། །སྤྱི་དང་སོ་སོར་བསྟན་པ་གཉིས་ཀྱི་
མཇུག་སྡུད་དོ། དང་པོ་མདོར་བསྟན་ནི། རྐང་པ་བཞི་སྟེ། །ལམ་གྱི་གེགས་སེལ་
བསྟན་པ་ནི། །ཐེག་པ་ཆེན་པོ་གསང་སྔགས་ཀྱིས། །གེགས་དང་བར་
ཆད་སེལ་བ་སྟེ། །བར་དུ་གཅོད་པའི་བདུད་བཞི་ནི། །
195



ལམ་གྱི་གེགས་སེལ།
གཉིས་པ་ལ་རྐང་པ་གཉིས། །ཕུང་པོའི་བདུད་དང་ཉོན་མོངས་བདུད།།
ལྷ་ཡི་བུ་དང་འཆི་བདག་གོ །ཞེས་སོ། །
གཉིས་པ་རྒྱས་བཤད་ལ་བཞི་ལས། ཕུང་པོའི་བདུད་གཞོམ་པ་དང་། ཉོན་མོངས་
པའི་དང་། ལྷའི་བུའི་དང༌། འཆི་བདག་གི་བདུད་གཞོམ་པ་དང་བཞི། དང་པོ་ཕུང་པོའི་
བདུད་ལ་གཉིས་ཏེ། ལུས་ལྷར་བསྒོམ་པ་དང༌། བསྐྱེད་རིམ་བརྟན་པར་འགྱུར་བའི་གནད་
དང་། སྡུག་བསྔལ་ཕུང་པོ་གནས་འགྱུར་བ་དང་གསུམ་གྱིས་རྒྱས་པར་བཤད་པ་དང༌།
མཇུག་སྡུད་དོ། །དེའི་དང་པོ་ལ་གསུམ། དེའི་དང་པོ་ལུས་ལྷར་སྒོམ་པ་ནི། རྐང་པ་དགུ་
སྟེ། སྡུག་བསྔལ་ཕུང་པོ་འདི་ཉིད་ལ། །ནད་དང་གནོད་པ་སྡུག་བསྔལ་
གྱིས། །དུས་རྣམས་རྒྱུན་ཏུ་གཙེས་གྱུར་ཅིང་། །ལམ་ལ་བར་དུ་བཅད་
གྱུར་ན། །ལུས་ཀྱི་སྒྲིབ་པ་སྦྱང་བའི་ཕྱིར། །སངས་རྒྱས་སྐུ་གསུམ་
བདག་ཉིད་ཅན། །སྒྲིབ་པ་གསུམ་པོ་སྤངས་པ་དེར། །གསང་སྔགས་
དབང་གི་མན་ངག་གིས། །རྒྱུན་ཆད་མེད་པར་རང་ཉིད་སྒོམ་ཞེས་སོ།
གཉིས་པ་ནི་ཚིག་རྐང་ལྔ་སྟེ། །བསྐྱེད་རིམ་བརྟན་པའི་ཡན་ལག་ཏུ། ། རྡོ་
རྗེ་བཟླས་པ་རྒྱུན་དུ་བྱ། །མན་ངག་གསུམ་གྱི་གནད་ཟིན་ན། །རིང་པོར་
མི་ཐོགས་རྣལ་འབྱོར་པས། །བསྐྱེད་པའི་རིམ་པ་བརྟན་པར་འགྱུར།།
ཞེས་སོ།།
196



ཙིན་དྷ་མ་ཎི་རཏྟ་ཛྭ་ལ་མ་ལེ།
གསུམ་པ་ནི། སྡུག་བསྔལ་ཕུང་པོ་གནས་གྱུར་པ་ལ། །ཤོ་ལོ་ཀ་ལྔ་དང་རྐང་པ་
གཅིག །སྔོན་གྱི་ལས་ཀྱི་རྣམ་སྨིན་ལས། །སྐྱེས་པའི་སྡུག་བསྔལ་ཕུང་པོ་
ཡི། །བདུད་ཀྱི་རྒྱལ་པོ་མ་རུངས་པ། །བཅོམ་ལྡན་འདས་ཀྱིས་བཅོམ་
ནས་ཀྱང་། །ཤ་དང་རུས་པའི་གཟེབ་རྣམས་ནི། །དུར་ཁྲོད་ཆེན་པོའི་
གནས་བརྒྱད་མཆོག །དཔའ་བོ་མཁའ་འགྲོས་ཡོངས་སུ་གང་།།
མཉམ་མེད་རྣལ་འབྱོར་དབང་ཕྱུག་བརྒྱད། །ཐོག་མ་བར་དང་མཐར་
དགེ་བ། །རང་བྱུང་སེམས་ཉིད་དྲི་མ་མེད། །མཆོད་རྟེན་བརྒྱད་ཀྱི་ཚུལ་
དུ་སྟོན། །བྱང་ཆུབ་སེམས་ཀྱི་སྤྲིན་བརྒྱད་ལས། །ཐུགས་རྗེ་ཆེན་པོའི་
ཆུ་བརྒྱད་འབབ། །ངོ་མཚར་རྨད་དུ་བྱུང་བ་ཡི། །བྱང་ཆུབ་ཤིང་ཕྱོགས་
རྣམ་བརྒྱད་ལ། །ཐུབ་པའི་དབང་པོ་བརྒྱད་བྱུང་སྟེ། །དགའ་བོ་ལ་
སོགས་ཀླུ་བརྒྱད་དང༌། །རྒྱ་བྱིན་ལ་སོགས་ལྷ་དང་ཀླུ། །གནོད་སྦྱིན་མི་
འམ་ཅི་རྣམས་ཀྱིས། །ཐུབ་པའི་དབང་པོ་ཡོངས་སུ་བསྐོར་ནས། །འགྲོ་
བ་མ་ལུས་སྨིན་མཛད་པར། །ཞེས་སོ། །
གཉིས་པ་མཇུག་སྡུད་ནི། རྐང་པ་གཉིས། སྡུག་བསྔལ་ཕུང་པོ་གནས་
གྱུར་པ། །ཨེ་མ་ངོ་མཚར་མི་ཆེའམ། །ཞེས་སོ། །
197



ལམ་གྱི་གེགས་སེལ།
གཉིས་པ་ཉོན་མོངས་པའི་བདུད་ལ་གསུམ་སྟེ། མདོར་བསྟན་པ་དང་། ཤིན་ཏུ་
མདོར་བསྟན་པ་དང༌། མན་ངག་གསུམ་རྒྱས་པར་བཤད་པ་དང་། མན་ངག་གསུམ་ཀའི་
མཇུག་བསྡུ་བའོ། །དང་པོ་ནི་ཤོ་ལོ་ཀ་གཉིས། འཁོར་བའི་རྒྱ་མཚོ་སྐེད་པའི་
གཞི། །ཉོན་མོངས་གསུམ་པོ་སྟོབས་འཕེལ་བས། །རང་གཞན་ཐམས་
ཅད་བརླག་གྱུར་པས། །ལར་སྐྱོབ་མཛད་ཐུབ་པའི་དབང་པོ་ཡིས། །སྡེ་
སྣོད་གསུམ་དང་རྒྱུད་སྡེ་བཞི། །ཆོས་ཀྱི་ཕུང་པོ་བརྒྱད་ཁྲི་དང༌། །བཞི་
སྟོང་གྲངས་སྙེད་གསུངས་པ་རྣམས། །ཉོན་མོངས་དུག་གསུམ་གཉེན་པོ་
ཡིན། །
གཉིས་པ་ལ་ཤོ་ལོ་ཀ་གཉིས། །ཉོན་མོངས་གདུལ་བར་བྱ་བའི་ཕྱིར།།
ཐབས་མཁས་ཐུགས་རྗེ་ཅན་རྣམས་ཀྱིས། །བཀའ་དང་བསྟན་བཅོས་
ཐམས་ཅད་ཀྱིས། །རང་གཞན་ཉོན་མོངས་བཅོམ་མཛད་པ། །གནད་ཀྱི་
མན་ངག་གསུམ་དུ་ངེས། །གནད་ཀྱི་མན་ངག་གསུམ་པོ་ཡང་། །གང་ཟག་
རིགས་ལས་བྱུང་བ་སྟེ། །དམ་པ་རྣམས་ལ་ཆགས་སྡང་མེད་ཅེས་སོ། །
རྒྱས་པར་བཤད་པ་ལ་གསུམ་སྟེ། །བསྟན་བཤད་བསྡུ་བ་གསུམ་གྱིས་སོ་སོར་ཐར་
པའི་སྡོམ་པ་དང༌། དྲིན་ཅན་གྱི་མ་རྣམས་ཀྱི་དོན་དུ་ཁམས་གསུམ་དུ་རང་དབང་མེད་པར་
198



ཙན་དྷ་མ་ཎི་རཏྟ་ཛྭ་ལ་མ་ལེ།
--
-
-
-
འཇུག་པ་དང་། འགྲོ་བ་སྨིན་པར་བྱེད་པའི་ཐབས་བྱང་ཆུབ་ཀྱི་སེམས་བསྒོམ་པ་དང་།
མཇུག་བསྡུ་བ་དང་གསུམ་གྱིས་བྱང་ཆུབ་སེམས་དཔའི་བསླབ་པ་དང་། བསྟན་བཤད་བསྡུ་
བ་གསུམ་གྱིས་གསང་སྔགས་ཀྱི་དམ་ཚིག་དང་གསུམ་གྱིས་རྒྱས་པར་བཤད་པའོ། །དང་
པོ་ལ་གསུམ་ལས། དེའི་དང་པོ་ནི་མན་ངག་དང་པོ་བསྟན་པ་ནི་ཞེས་སོ། །
གཉིས་པ་བཤད་པ་ནི་ཤོ་ལོ་ཀ་དྲུག་དང་ཕྱེད། །དཔལ་དང་འོད་དང་གཟི་
བརྗིད་ཅན། །རིགས་རུས་ཡོན་ཏན་ཐམས་ཅད་ཀྱི། །ཡོན་ཏན་རྒྱན་
གྱིས་རབ་བརྒྱན་པ། །སྐྱོབ་མཛད་ཤཱཀྱའི་དབང་པོ་ཡི། །རྗེས་ཞུགས་པ་
ཡི་སྲས་རྣམས་ཀྱིས། །འཇིག་རྟེན་ཀུན་གྱིས་སྨད་པའི་གནས། །རྩ་བ་
ཡན་ལག་སྡོམ་པ་རྣམས། །ཉེས་པའི་སྐྱོན་དང་བྲལ་བར་བྱ། །འཇིག་
རྟེན་མགོན་པོ་ཐུབ་པས་བཅས་པ་ཡི། །རྒྱལ་པོའི་ཁྲིམས་ལས་གང་འདའ་
བ། །ཤཱཀྱའི་རིགས་ལས་ཉམས་པ་སྟེ། །ལྷ་དང་བཅས་པའི་འཇིག་རྟེན་
གྱིས། །སྨད་པའི་ཆད་པ་དང་པོས་ཕོག །དམྱལ་བ་ཡི་དྭགས་བྱོལ་སོང་
གི །སྡུག་བསྔལ་མཆེད་པ་གཉིས་པ་དང༌། །འཁོར་བའི་སྡུག་བསྔལ་
དྲག་པོ་ཡིས། །གཏན་དུ་གཙོ་བའི་ཉམས་པ་ཡིས། །ཕུང་བར་གྱུར་ན་
199



ལམ་གྱི་གེགས་སེལ།
ལ་རང
མ་ལེགས་པས། །ཤཱཀྱའི་དབང་པོའི་ནང་ཁྲིམས་ལས། །བདག་ཅག་
འགལ་བར་མི་བྱ་ཞིང་། །སྲོག་ལ་བབ་ཀྱང་བསྲུང་བར་བྱ། །སྙམ་པའི་
གོ་ཆ་དྲག་པོ་དེས། །སོ་སོ་ཐར་པའི་སྡོམ་པ་ལ། །ནན་ཏན་ཆེན་པོ་བྱས་
པ་ཡིས། །ཉོན་མོངས་གསུམ་གྱི་དགྲ་ཆོམས་ནས། །འཕགས་པའི་ས་
ལ་རབ་ཏུ་གནས། །ཞེས་སོ། །བསྡུ་བ་ནི་ཚིག་རྐང་ལྔ། །དད་པའི་རྗེས་སུ་
འབྲངས་པ་ཡིས། །ཤཱཀྱའི་རྒྱལ་པོའི་གདམས་ངག་ལ། །ནན་ཏན་བྱས་
ལས་བྱུང་བ་སྟེ། །ཚེ་འདིར་རྟོག་པའི་བློ་ཅན་ལ། །གནད་ཀྱི་མན་ངག་
དང་པོ་ཡིན། །ཞེས་སོ། །གནད་ཀྱི་མན་ངག་གཉིས་པ་བྱང་ཆུབ་སེམས་ཀྱི་བསླབ་པ་
ལ་གསུམ་ལས། །དེའི་དང་པོ་དྲིན་ཅན་གྱི་མའི་དོན་དུ་ཁམས་གསུམ་དུ་འཇུག་པ་ནི་ཤོ་ལོ་
ཀ་བདུན་དང་རྐང་པ་གསུམ། །བདག་ལ་ཕན་པ་བྱེད་པའི་མ། །རང་གི་སྲོག་
དང་བུ་ཡི་སྲོག །རྗེ་བར་ཕོད་པའི་གདུང་སེམས་ཀྱིས། །རང་གི་བདེ་
དང་སྐྱིད་པ་དང༌། །བཟའ་དང་བཏུང་བ་གང་ལ་ཡང༌། ཁམ་གང་ཟ་
དང་འཐུང་ན་ཡང་། །རང་གི་བུ་ལ་མི་བྱིན་པ། །མི་ནུས་པ་ཡི་བསམ་
200



ཙིན་དྷ་མ་ཎི་རཀྟ་ཛྭ་ལ་མ་ལེ།
པ་ཅན། །སྲོག་ཆགས་སྲིན་དང་འདྲ་བ་ཞིག །བསོས་ཤིང་བསྐྱེད་ནས་
ད་ལྟར་གྱི། །བདེ་དང་སྐྱིད་པ་འདི་དག་དང་། །འཇིག་རྟེན་འདི་དང་ཕྱི་
མ་དང་། །དུས་གསུམ་བདེ་བ་ཐམས་ཅད་ཀུན། །བདག་ལ་སྟེར་བའི་
དྲིན་ཅན་མ། །ནམ་མཁའི་མཐའ་དང་མཉམ་པ་ལ། །གདུང་བའི་
ཤུགས་ཀྱི་བྱམས་པ་ཡིས། །མ་ཡི་འདུག་ལུགས་བལྟས་པ་ལ། ཁམས་
གསུམ་འཁོར་བའི་གྲོང་ཁྱེར་དུ། །སྐྱེ་རྒ་ན་འཆིའི་སྡུག་བསྔལ་གྱིས།།
རྒྱུན་ཆད་མེད་པར་གཙེས་གྱུར་ཅིང་། །དམྱལ་བ་ཡི་དྭགས་བྱོལ་སོང་
དང༌། །རིགས་དྲུག་སྡུག་བསྔལ་མི་བཟད་པས། །གཡེན་སྤྱོས་སྐྱབས་
མགོན་བྲལ་བ་ལ། །སྙིང་རྗེ་ཆེན་པོའི་གདུང་ཤུགས་ཀྱིས། །ཨ་མའི་
སྡུག་བསྔལ་མ་བཟོད་ནས། ཁམས་གསུམ་འཁོར་བའི་གྲོང་ཁྱེར་དུ།།
རང་དབང་མེད་པར་འཇུག་པ་ནི། །པདྨའི་མཚོ་ལ་ངང་པ་དང་། །
དཔའ་བོ་གཡུལ་དུ་འཇུག་པ་བཞིན། །བྱང་ཆུབ་སེམས་ཀྱི་གོ་ཆ་ཆེན་པོ་
201



ལམ་གྱི་གེགས་སེལ།
བགོས་ནས་ཀྱང་། །འགྲོ་བ་བྱང་ཆུབ་མཆོག་ལ་འགོད། །ཅེས་སོ།།
གཉིས་པའི་གཉིས་པ་བྱང་ཆུབ་ཀྱི་སེམས་བསྒོམ་པ་ནི་ཚིག་རྐང་བཅུ་གཅིག །བྱང་
ཆུབ་སེམས་དཔའ་ཆེན་པོ་དེས། །འགྲོ་བ་སྨིན་པར་བྱེད་པའི་ཐབས།།
བྱང་ཆུབ་སེམས་དཔའི་སྡོམ་པ་ལས། །སྡོམ་པའི་ཚུལ་ཁྲིམས་དྲི་མེད་
པ། །སེམས་ཅན་ཀུན་གྱི་དོན་ཆེད་དུ། །བྱང་ཆུབ་སྙིང་པོའི་བར་དུ་
གཟུང༌། །བྱང་ཆུབ་སེམས་དཔའི་ཚུལ་ཁྲིམས་དེ། །ན་འཕོས་གོང་དུ་
སྟོབས་འཕེལ་བ། །ས་དང་ལམ་གྱི་རིམ་པ་སྟེ། །ཉོན་མོངས་བདུད་
ཚོགས་རབ་བཅོམ་ནས། །འབྲས་བུ་ཐམས་ཅད་མཁྱེན་པར་འགྱུར་ཞེས་
སོ།། །།
གཉིས་པའི་གསུམ་པ་མཇུག་སྡུད་ནི་ཤོ་ལོ་ཀ་གཅིག །གདུང་བ་ཅན་གྱི་
གང་ཟག་གིས། །མ་ཡི་སྡུག་བསྔལ་མ་བཟོད་ནས། །ཉོན་མོངས་
སྤངས་པའི་ལག་རྗེས་དེ། །གནད་ཀྱི་མན་ངག་གཉིས་པ་ཡིན་ཞེས་སོ།།
གནད་ཀྱི་མན་ངག་གསུམ་པ་ཡི། །བསྟན་བཤད་བསྡུ་བ་གསུམ་གྱི་དང་པོ་ནི་རྐང་པ་
202



ཙན་དྷ་མ་ཎི་རཏྟ་ཛྭ་ལ་མ་ལེ།
གསུམ། །བསགས་པ་རབ་ཏུ་གྱུར་པ་ཡིས། །ཐེག་པ་ཆེན་པོ་གསང་
སྔགས་ཀྱིས། །ཉོན་མོངས་འཇོམས་པར་བྱེད་པ་ནི། །ཞེས་སོ། །གསུམ་
པའི་གཉིས་པ་ནི་ཤོ་ལོ་ཀ་བདུན་དང་ཕྱེད། །སྤང་བྱ་གཉེན་པོ་གཉིས་མེད་དེ།།
འབྲས་བུ་ལམ་དུ་བྱེད་པ་ན། །རྒྱུ་ཡི་དུས་ན་འབྲས་བུ་ཉིད། །ལས་འཕྲོ་
ཅན་གྱིས་རྟོགས་སུ་རུང༌། །དཔལ་ཏིལླི་པ་ཡི་གསང་ཚིག་ཡིན།།
འབྲས་བུ་ལམ་དུ་བྱེད་པ་ནི། །རིན་ཆེན་དབང་གི་མན་ངག་གིས། །ཉོན་
མོངས་ཡེ་ཤེས་ཉིད་དུ་འགྱུར། །ཞེས་པ་འདི་ལ་ཉོན་མོངས་ཡོད་ན་ཡེ་ཤེས་སུ་
འགྱུར་དུ་མི་བཏུབ། །སྤྲོས་པའི་མཐའ་བརྒྱད་དང་བྲལ་བས། །ཡེ་ཤེས་ཡིན་ཏེ། །དེ་ལྟར་
ཡང་མཐར་ཐུག་འབྲས་བུ་ཆོས་སྐུ་དེ། །ཉོན་མོངས་རྣམ་རྟོག་དངོས་སུ་གདའ། །ཉེས་
ཚོགས་རྩ་བ་ཡིན་སྙམ་ན། །མཐའ་བརྒྱད་སྤྲོས་པས་སྟོང་པར་ངེས། །ཞེས་གསུངས་པ་
དང༌། །དེ་དང་དེ་ཡི་དེ་བཞིན་ཉིད། །ལྷན་ཅིག་སྐྱེས་པའི་ཡེ་ཤེས་ནི།།
བླ་མ་དམ་པའི་བྱིན་རླབས་ཀྱིས། །རྟོགས་ཤིང་མངོན་དུ་འགྱུར་བ་སྟེ།།
ལྷན་སྐྱེས་དྲི་མེད་ནམ་མཁའི་དབྱིངས། །གདོད་ནས་ཞི་ཞིང་མ་སྐྱེས་པ།།
བྲམ་ཟེ་ཆེན་པོའི་ཞལ་སྔ་ནས། །གདོད་ནས་སྐྱེ་མེད་རང་འབྱུང་ཡིན་པ་
203



ལམ་གྱི་གེགས་སེལ།
ལ། །དེ་རིང་དཔལ་ལྡན་བླ་མས་བསྟན་ཏེ་རྟོགས། །མདུན་དང་རྒྱབ་
དང་ཕྱོགས་བཅུར་ཡང་། །གང་དུ་བལྟས་པ་དེ་དེ་ཉིད། །དེ་རིང་ཉིད་དུ་
མགོན་པོ་ང་ནི་འཁྲུལ་པ་ཆད། །ད་ནི་སུ་ལའང་དྲི་བར་མི་བྱ་ཞེས།།
འཁོར་དང་མྱ་ངན་འདས་པ་དང་། །སྤང་བྱ་གཉེན་པོ་ཐམས་ཅད་ལ།།
རང་བཞིན་རྟག་པ་ཡོད་ན་ཀོ །སྐྱེ་མེད་རྟོགས་པའི་མཁས་པ་རྣམས། ཅི་
ཡི་ཕྱིར་ན་མྱ་ངན་འདའ། །དེས་ན་རྣལ་འབྱོར་དབང་ཕྱུག་རྣམས། ལྷན་
ཅིག་སྐྱེས་པ་བདུད་རྩིའི་རོ། །སྤང་བྱ་གཉེན་པོ་གཉིས་མེད་པའི།
སེམས་ཀྱི་གཤིས་ལ་གོམས་པར་བྱ་ཞེས་སོ། །
གསུམ་པའི་གསུམ་པ་བསྡུ་བ་ནི་རྐང་པ་བཞི། །བསགས་པ་རབ་ཏུ་གྱུར་པ་
ཡིས། །བླ་མ་མཉེས་པའི་བྱིན་རླབས་ཀྱིས། །གཉིས་སུ་མེད་པའི་དོན་
མཐོང་བ། །གསང་སྔགས་གནད་ཀྱི་མན་ངག་སྟེ། །ཞེས་སོ། གནད་ཀྱི་
མན་ངག་གསུམ་པོ་འདིས། །ཉོན་མོངས་སྤོང་བར་འདྲ་ན་ཡང་། །མན་
ངག་གསུམ་ཀའི་མཇུག་སྡུད་ནི་ཚིག་རྐང་བཅུ་གསུམ། །བསགས་པ་རབ་འབྲིང་
204



ཙན་དྷ་མ་ཎི་རཏྣ་ཛཱ་ལ་མ་ལེ།
ཁྱད་པར་གྱིས། །དང་པོ་འཁོར་བས་སྐྲག་ནས་སྤོང་། །སྤངས་པས་ཉན་
ཐོས་ཉིད་དུ་ངེས། །གཉིས་པ་འགྲོ་བའི་དོན་ཆེད་དུ། །བྱང་ཆུབ་སེམས་
ཀྱིས་ཉོན་མོངས་སྤངས། །སྒྲིབ་པ་སྤངས་པས་སངས་རྒྱས་འཐོབ།
།གསུམ་པ་བླ་མའི་བྱིན་རླབས་ཀྱིས། །གཟུང་འཛིན་སྤྲོས་པའི་བག་
ཆགས་རྣམས། །གཉིས་མེད་རང་གི་ངང་དུ་དག །ཉོན་མོངས་དག་
པའི་ལག་རྗེས་འདི། །ཨེ་མ་ངོ་མཚར་མི་ཆེ་འམ། །ཞེས་སོ། །
གསུམ་པ་ལྷའི་བུའི་བདུད་ལ་གཉིས་ཏེ། མདོར་བསྟན་པ་དང་། རྒྱས་པར་
བཤད་པའོ། དང་པོ་ནི་ཤོ་ལོ་ཀ་གཉིས། གསུམ་པ་འཁོར་བའི་སྡུག་བསྔལ་
ལ། སྐྲག་པ་སྐྱེས་པའི་གང་ཟག་དེས། །བྱང་ཆུབ་སེམས་ཀྱི་གོ་བགོས་
ནས། །ཟབ་མོའི་ལམ་ལ་ཞུགས་པའི་ཚེ། །ཕྱི་རོལ་བདུད་ཀྱི་བར་ཆད་
འབྱུང༌། །དེ་ཡང་གཉིས་སུ་ཤེས་པར་བྱ། །ཆེན་པོའི་བདུད་དང་ཆུང་
ངུའི་བདུད། །རྣལ་འབྱོར་ཉམས་སུ་མྱོང་བས་འབྱུང་ཞེས་སོ། །རྒྱས་འཤད་
ལ་གཉིས་ཏེ། །ཆུང་ངུར་གྱུར་པའི་བདུད་དང་། །ཆེན་པོར་གྱུར་པའི་བདུད་དོ། །དང་པོ་
ལ་གསུམ་སྟེ། མདོར་བསྟན་པ་དང་། ཆུང་ངུར་གྱུར་པའི་བདུད་ནི་ཉོན་མོངས་པ་ཅན་གྱི་
205



ལམ་གྱི་གེགས་སེལ།
སེམས་ཅན་ལ། ལས་ཀྱི་དབང་གིས་གནས་པ་དེ་ལ། མཐུན་པའི་རྫས་ཀྱིས་མཆོད་ན་མཐུ་
མགོན་བྱེད་པ་དང་གཅིག ཁོང་རང་ལ་གནོད་པའི་བསམ་པ་བྱུང་བས་མཐུ་དང་ནུས་པའི་
སྟོབས་ཅི་ཡོད་ཀྱིས་རྣལ་འབྱོར་པ་ལ་བར་དུ་གཅོད་པ་དང༌། རླུང་ཁྲིས་བད་ཀན་གྱི་ནད་ལ་
སོགས་པས་སྲོག་བཅད་ནས་བར་དུ་གཅོད་པ་དང་། རྒྱུད་ལ་ཞེ་སྡང་བསྐྱེད་ནས་བར་ཆད་
བྱེད་པ་དང༌། གསུམ་གྱིས་ཐར་པའི་བར་དུ་གཅོད་པ་དང་གཉིས། དེ་ལ་སྲུང་ཐབས་ཐུན་
མོང་བ་བསྟན་པ་དང་། རྗེ་གོང་མའི་བཞེད་པ་དང༌། ཆོས་རྗེའི་བཞེད་པས། ཁྱད་པར་བ་
བསྟན་པ་དང་གཉིས་ཀྱིས་བསྲུང་བ་དང་། གསུམ་གྱིས་རྒྱས་པར་བཤད་པ་དང་། མཇུག་
སྡུད་བསྟན་པའོ། །རྐང་པ་གསུམ། དང་པོ་ནི་ཆུ་ངུན་གྱུར་པའི་བདུད་རྣམས་ནི།
བར་པ་ལ་གསུམ་ལས་དེའི་དང་པོ་ཚིག་རྐང་བཅོ་ལྔ་ནི། །ཀླུ་དང་རྒྱལ་པོ་བསེན་
མོ་རྣམས། །འཇིག་རྟེན་ཁམས་ན་གནས་པ་སྟེ། །ཞེས་སོ། །རྒྱ་མཚོ་ཆུ་
བོ་ལྟེང་ཀ་དང་། །ཆུ་མིག་མཚོ་དང་མཚེའུ་རྣམས་དང་། །གཡའ་རི་
གངས་རི་ནགས་རི་དང༌། །འབྲོག་དང་ལྷ་ཁང་ཕུག་སྟོང་དང༌། །རྫས་
དང་ཡོ་བྱད་བང་མཛོད་སོགས། །ཉོན་མོངས་ཅན་གྱི་སེམས་ཅན་ལ།།
གདུག་པ་ཅན་གྱི་ལྷ་འདྲེ་རྣམས། །ཀུན་ཏུ་བཟང་པོའི་སྨོན་ལམ་ལྟར།།
ལས་ཀྱི་དབང་གིས་གནས་པ་ཡིན། །འཇིག་རྟེན་ལོག་འདྲེན་འདི་དག་
206



ཅིན་དྷ་མ་ཎི་རཏྟ་ཛྭ་ལ་མ་ལེ།
--
-
-
རྣམས། །མཐུན་པའི་རྫས་ཀྱིས་མཆོད་གྱུར་ན། །མཐུ་མགོན་སྣ་ཚོགས་
བྱེད་པར་འགྱུར། །ཆུ་ལྷ་རླུང་ལྷ་ལ་སོགས་པ། །ལུང་དུ་གྲགས་པ་
ཐམས་ཅད་ཀུན། །དོན་གྱིས་འདི་རྣམས་ཡིན་པར་འདུག་ཅེས་སོ། །
གཉིས་པ་ལ་གསུམ་ལས་དང་པོ་ནི་ཚིག་རྐང་བདུན། ཉམས་ལེན་ཚད་དུ་
སོང་བ་ཡིས། །ཉམས་མྱོང་ཕྱོགས་ཅིག་སྐྱེས་གྱུར་ན། ལྷ་འདྲེ་ཡིད་ཀྱི་
གཟུགས་ཅན་དེ་དག་གིས། །རྣལ་འབྱོར་པ་ཡི་སེམས་མཐོང་ནས།
ཁོང་རང་ལ་གནོད་པའི་བསམ་པ་འབྱུང་། །མཐུ་དང་ནུས་པའི་སྟོབས་
རྣམས་ཀྱིས། །རྣལ་འབྱོར་པ་ལ་བར་དུ་གཅོད་ཅེས་སོ། །
གཉིས་པའི་གཉིས་པ་ནི་ཤོ་ལོ་ཀ་གཅིག །རྣལ་འབྱོར་པ་དེ་ལ། །རླུང་དང་
མཁྲིས་པ་བད་ཀན་དག །ཕྱོགས་བཅུ་ཀུན་ཏུ་འཁྲུགས་པར་བྱེད། །ཚེ་
དང་སྲོག་གི་བར་ཆད་ཀྱིས། །ཐར་པ་འཐོབ་ལ་བར་དུ་གཅོད་ཅེས་སོ།
གཉིས་པའི་གསུམ་པ་ནི་ཚིག་རྐང་ལྔ། །དམག་དང་འཐབ་མོ་ཤ་གཉེར་
དང༌། །ཚིག་གང་ཞིག་གམ་གསད་བྱེད་པ། །དེ་ཀུན་འབྱུང་པོའི་རྣམ་
207



ལམ་གྱི་གེགས་སེལ།
པར་འགྱུར། །འབྱུང་པོའི་ཚོགས་རྣམས་དེ་དག་གིས། །བར་ཆད་སྣ་
ཚོགས་བྱེད་པ་ལ་ཞེས་སོ། །
གསུམ་པ་ལ་གཉིས་ལས་དེའི་དང་པོ་གསང་ཐབས་ཐུན་མོང་བ་ནི་ཚིག་རྐང་བཞི།
རྣལ་འབྱོར་དབང་ཕྱུག་བིརླ་པས། །གསུངས་པའི་སྲུང་བའི་འཁོར་ལོ་
དང༌། །སྔགས་བཟླས་དང་སྔགས་མདུད་ལ་སོགས་པ། །མན་ངག་
གནད་དུ་ཆེ་བ་ཡིན། ། །
གཉིས་པ་ལ་རྐང་པ་དགུ་ནི་གཞན་ཡང་སྟོན་པ་བཅོམ་ལྡན་འདས། །
འཇིག་རྟེན་ཁམས་སུ་བྱོན་པའི་ཚེ། །ལག་ན་རྡོ་རྗེ་ལ་སོགས་པས། །
རང་རྟགས་སྲོག་གི་སྙིང་པོ་རྣམས། །ཇི་ལྟར་ཕུལ་བའི་རྟེན་འབྲེལ་
དང༌། །ཞེས་པ་འདི་ལ་ཆོས་རྗེའི་ཞལ་ནས། །ཀླུ་གདོན་ཕྱག་ན་རྡོ་རྗེས་ཐུབ། །ལྷ་གདོན་
རྗེ་བཙུན་མི་གཡོ་བས། །ཆོམ་རྐུན་བཟློག་པ་ལྷ་མོ་འོད་ཟེར་ཅན། །ཀུ་རུ་ཀུ་ལེས་དབང་དུ་
བྱེད། །ཡམས་ནད་གཅོད་པ་པན་ཤ་བ་རི། །ནོར་ནི་ནོར་ལྷ་རྣམས་ཀྱིས་ཏེ། །དུག་རྣམས་
ལྷ་མོ་དུག་སེལ་མ་ཡིས་འཇོམས། །དགྲ་བོ་གསོད་པ་དཔལ་ནག་པོ་ཆེ། །ཞེས་སོ།།
ཡང་ཆོས་རྗེའི་ཞལ་ནས། །ཆུ་གཏོར་གནོད་པ་ཞི་བར་བྱེད། །ཚ་ཚས་གདུག་པ་འཇོམས་
208



ཙིན་དྷ་མ་ཎི་རཏྟ་ཛྭ་ལ་མ་ལེ།
པར་བྱེད། །སྦྱིན་སྲེག་ལས་རྣམས་འགྲུབ་པར་བྱེད། །ཅེས་པ་དང་གཟུངས་ཆོག་ལ་
སོགས་པའི། །ཆོ་ག་ཞིབ་མོ་ཐམས་ཅད་ཀུན། །ཕྱི་རབས་རྣལ་འབྱོར་དོན་
ཆེད་དུ། །འཇིག་རྟེན་མགོན་པོས་བཞག་པས་ན། །དེ་དག་ཀུན་ཀྱང་
མཁས་པས་བསྟན་ཅེས་སོ། །ཁྱད་པར་གྱི་སྲུང་བ་གཉིས་ཏེ། །རྗེ་གོང་མའི་བཞེད་པ་
ནི་ཚིག་རྐང་བཅུ་བཞི། །བླ་མ་རིན་ཆེན་ཞལ་སྔ་ནས། །བར་ཆད་སྲུང་བའི་འཁོར་ལོ་ནི།།
གནོད་པར་བྱེད་པ་དེ་དག་གིས། །སྡུག་བསྔལ་རྒྱུ་འབྲས་བསམས་པ་ལས། །རང་དབང་
མེད་པར་སྙིང་རྗེ་སྐྱེ། །སྙིང་རྗེ་ཆེན་པོ་ལས་བྱུང་བའི། །བྱང་ཆུབ་སེམས་ཀྱི་གོ་ཆ་བགོ།
བྱང་ཆུབ་སེམས་ལས་བྱུང་བ་ཡི། །ལུས་ངག་ཡིད་གསུམ་དགེ་བ་རྣམས། ཁོང་གིས་
གཙོ་བོ་བྱས་པ་ཡི། །སེམས་ཅན་བདེ་ཞིང་སྐྱིད་པ་དང་། །བདེ་བས་སྡུག་བསྔལ་དང་བྲལ་
ནས། །བྱང་ཆུབ་འཐོབ་པའི་དོན་དུ་བསྔོ། །ཡང་དང་ཡང་དུ་བཀའ་སྩལ་གསུངས་ཞེས་
སོ། ། །
གཉིས་པ་ཆོས་རྗེའི་བཞེད་པ་ནི། །བློ་ཀ་བརྒྱད་དང་རྐང་པ་གསུམ། ཆོས་ཀྱི་
རྒྱལ་པོ་རིན་པོ་ཆེ། །འགྲོ་མགོན་དེ་ཡིས་བཀའ་སྩལ་ལ། །བཏང་
སྙོམས་ཙམ་དུ་བཞག་འཕངས་པས། །རང་ལ་ལྟོས་པ་མེད་པའི་བློས།།
སྙིང་ནས་ནན་ཏན་ཆེན་པོ་ཡིས། །བདག་གིས་སྨོན་ལམ་འདི་སྐད་
209



ལམ་གྱི་གེགས་སེལ།
བཏབ། །བདག་གིས་དུས་གསུམ་བསགས་པ་ཡི། །དགེ་བའི་རྩ་བ་མ་
ལུས་པས། ཁྱེད་ལ་སོགས་པའི་སེམས་ཅན་ཀུན། །བདེ་བ་དང་སྐྱིད་
པས་རབ་དུ་རྒྱས་ཤིང་། གནོད་པའི་སྡུག་བསྔལ་ཐམས་ཅད་དང་བྲལ་ནས།
རྫོགས་པའི་བྱང་ཆུབ་མཆོག་མྱུར་དུ་ཐོབ་པར་ཤོག་ཅེས། །ཡང་དང་ཡང་དུ་
སྨོན་ལམ་བཏབ། །བདེན་པའི་སྟོབས་ཀྱང་འདི་ལྟར་བརྗོད། །སྐྱབས་
ཆེན་དཀོན་མཆོག་བདེན་པ་དང༌། །རང་བཞིན་རྣམ་པར་དག་པ་ཡི།།
ཆོས་ཀྱི་དབྱིངས་ཀྱི་བདེན་པ་དང་། ཚུལ་ཁྲིམས་བདེན་པའི་བྱིན་རླབས་དང་།
ལྷག་བསམ་བདེན་པའི་བྱིན་རླབས་དང༌། ལྷ་དང་སྙིང་པོ་སྔགས་དང་ནི། །ཕྱག་
རྒྱ་དམ་ཚིག་བདེན་པ་ཡིས། །གནོད་ཅིང་བར་དུ་གཅོད་པ་ཡི། །འབྱུང་
པོ་མ་རུངས་ཁྱེད་ལ་སོགས་པ། །བདུད་ཀྱི་དཀྱིལ་འཁོར་ཐམས་ཅད་
དང༌། །འགྲོ་དྲུག་འཁོར་བའི་སེམས་ཅན་རྣམས། །རྟག་དུ་བདེ་བ་དང་
ལྡན་པར་གྱུར་ཅིག །སྡུག་བསྔལ་རྒྱ་མཚོ་རབ་ཏུ་སྤངས་ནས། །རྫོགས་
པའི་བྱང་ཆུབ་ཐོབ་པར་གྱུར་ཅིག །རང་སྙིང་དཔང་དུ་བཙུགས་པ་
210



ཙིན་དྷ་མ་ཎི་རཏྟ་ཛྭ་ལ་མ་ལེ།
ཡིས། །གཡོ་སྒྱུ་མེད་པའི་བསམ་པ་ཡིས། །རྟག་ཏུ་སྨོན་ལམ་རྒྱ་ཆེན་
བཏབ། །བདེན་པའི་སྟོབས་དང་སྨོན་ལམ་སྟོབས། །ལྷག་བསམ་གཡོ་
དང་བྲལ་བའི་སྟོབས། །བསམ་གྱིས་མི་ཁྱབ་སྟོབས་རྣམས་ཀྱིས། སྨོན་
ལམ་བཏབ་པས་འགྲུབ་པ་རྟེན་འབྲེལ་ཡིན་ཏེ། །ཕན་ཅིང་བདེ་བ་སྐྱེས་གྱུར་
ན། །གནོད་པ་ཤུགས་ཀྱིས་འགག་གམ་སྙམ། །ཞེས་སོ། །
མཇུག་སྡུད་ནི་རྐང་གསུམ། །དང་པོའི་ལས་ཅན་རྣལ་འབྱོར་ལ། །ཕྲ་
མོ་བདུད་ཀྱི་བར་ཆད་ལ། །སྲུང་བའི་འཁོར་ལོ་བསྟན་པའོ་ཞེས་སོ། །དེས་
དེའི་དུས་སུ་གཉིས་༼ཉིས་༽པ་ཆེན་པོར་གྱུར་པའི་བདུད་བྱུང་ན་དེ་གཞོམ་པ་ལ་གཉིས་ཏེ།
བདུད་འོང་ལུགས་དང་། བདུད་འཇོམས་ལུགས་སོ། །དང་པོ་ལ་གསུམ་སྟེ། མདོར་
བསྟན་པ་དང༌། འདོད་པའི་དབང་ཕྱུག་ཆེན་པོའི་བར་ཆད་དང༌། བརྒྱ་བྱིན་གྱི་བར་ཆད་
དང་། ཚངས་པའི་བར་ཆད་དང༌། གཅིག་པུ་ཞི་བདེའི་ཏིང་ངེ་འཛིན་ལ་སྙོམས་པར་འཇུག་
པ་དང་། བྱམས་པ་ལ་སོགས་པ་བཏང་སྙོམས་ཞི་བདེའི་བསམ་གཏན་དང་། འཇིག་རྟེན་
པའི་ཕ་རོལ་ཕྱིན་པ་དྲུག་དང་གསུམ་གྱིས་ཐར་པ་ལ་བར་དུ་གཅོད་པ་དང་། མྱོང་རིག་གི་
ཏིང་ངེ་འཛིན་དང༌། རང་ཉིད་ཞི་བདེ་འདོད་པའི་བློ་དང་། དེ་འདྲའི་བསམ་པ་སྟོན་པ་དང་
211



ལམ་གྱི་གེགས་སེལ།
གསུམ་གྱིས་བར་དུ་གཅོད་པ་དང་ལྔ་ཡིས་རྒྱས་པར་བཤད་པ་དང་། མཇུག་བསྡུ་བའོ། །
དང་པོ་ནི་རྩ་བ་ནས་ཚིག་རྐང་དགུ། ཉམས་མྱོང་ཆེན་པོར་གྱུར་པ་ཡི།།
ལྷན་ཅིག་སྐྱེས་པའི་དྲོད་ཐོབ་ན། །ཆེན་པོར་གྱུར་པའི་བདུད་རྣམས་
ཀྱིས། །བར་དུ་གཅོད་པར་གདོན་མི་ཟ། །ཆེན་པོར་གྱུར་པ་གང་ཞེ་ན།།
ཚངས་པ་གུང་ལང་ཁྱབ་འཇུག་དང༌། །བརྒྱ་བྱིན་དབང་ཕྱུག་ཆེན་པོ་
རྣམས། །ལྷན་ཅིག་སྐྱེས་པའི་རྣལ་འབྱོར་ལ། །བར་ཆད་རྣམ་པ་སྣ་
ཚོགས་བྱེད། །ཅེས་སོ། །རྒྱས་པར་བཤད་པ་ལ་ལྔ་ལས། །དེའི་དང་པོ་ནི་ཚིག་རྐང་
བཅུ་གསུམ། །འདོད་པའི་དབང་ཕྱུག་སྟོབས་ལྡན་རྣམས། འཇིག་རྟེན་མི་
རྣམས་བསྐུལ་བྱས་ཏེ། །འདོད་པའི་ཡོན་ཏན་སྣ་ཚོགས་ཀྱིས། །རྣལ་
འབྱོར་པ་ལ་བར་ཆད་བྱེད། །གླིང་བཞི་ལེགས་པར་བརྒྱན་གྱུར་ཅིང་། །
རིན་ཆེན་སྣ་བདུན་དབང་ཕྱུག་གཙོ། །ཐོགས་པ་མེད་པར་མཁའ་ལ་འགྲོ་
བའི་བླ། །གླིང་བཞིར་གནས་པའི་སེམས་ཅན་རྣམས། །དགེ་བ་བཅུ་ལ་
འགོད་པའི་དཔལ། །སྟོབས་ཀྱི་འཁོར་ལོས་སྒྱུར་བ་ཡི། །ལོངས་སྤྱོད་
212



ཙིན་དྷ་མ་ཎི་རཀྟ་ཛྭ་ལ་མ་ལེ།
ཕུན་སུམ་ཚོགས་པ་ཀུན། །རྣལ་འབྱོར་པ་ལ་སྦྱིན་པ་ཡིས། །ཐར་པའི་
བར་དུ་གཅོད་པར་བྱེད་ཅེས་སོ། ། །
གཉིས་པ་བརྒྱ་བྱིན་གྱི་བར་ཆད་ནི་ཚིག་རྐང་བཅོ་ལྔ་ནི། །སྟོབས་ལྡན་སྤྱི་ཕུང་
སྟོང་གི་རྗེ། །ལྷའི་དབང་པོ་མིག་སྟོང་དང་ལྡན་པ་པོ། །བདེ་དང་སྐྱིད་
པའི་དཔལ་འབར་ཞིང་། །མངོན་ཤེས་དང་རྫུ་འཕྲུལ་དང་སྟོབས་རྣམས་
ལ། །ཆགས་པ་དང་ཐོགས་པ་མེད་པ་ལྷའི་ལྷ། །ལྷ་མིན་རབ་ཏུ་ཕམ་
མཛད་པ། །ཐོགས་པ་མེད་པའི་རྡོ་རྗེ་ཅན། །ལྷའི་དབང་པོ་དེ་ལ་ཉེ་
དབང་སུམ་ཅུ་རྩ་གཉིས་ཐམས་ཅད་ཀྱི། །གཙུག་གི་ནོར་བུས་རབ་ཏུ་
བླངས། །རྣམ་པར་རྒྱལ་བའི་ཁང་བཟང་ན། །ཆེ་བའི་ཆེ་ཐབས་ཐམས་
ཅད་ཀྱིས། །ཤིན་ཏུ་ཆེ་བར་གྱུར་པ་ཡི། །དབང་དང་བསོད་ནམས་རྒྱལ་
སྲིད་རྣམས། །རྣལ་འབྱོར་པ་ལ་སྟོབ་པ་ཡིས། །ཐར་པའི་བར་དུ་གཅོད་
པར་བྱེད་ཅེས་སོ། །གསུམ་པ་ཚངས་པའི་བར་ཆད་ནི་ཚིག་རྐང་བཅུ་གཅིག །སྟོང་
གསུམ་མི་མཇེད་ཁམས་ཀྱི་བདག །ཚངས་པའི་དབང་པོ་གདོང་བཞི་པ།།
213



ལམ་གྱི་གེགས་སེལ།
བྱམས་དང་སྙིང་རྗེའི་ཏིང་འཛིན་གྱིས། །འགྲོ་རྣམས་བདེ་ལ་འགོད་པའི་
དཔལ། །སྟོང་གསུམ་མི་མཇེད་འཇིག་རྟེན་གྱི། །གཟུགས་སྒྲ་དྲི་རོ་
རེག་བྱ་རྣམས། །སྐད་ཅིག་གཅིག་ལ་ཤེས་པ་ཡི། །མངོན་པར་ཤེས་
པའི་སྟོབས་འཆང་བ། །ཚངས་པའི་དབང་པོའི་གོ་འཕང་དང༌། །
ལོངས་སྤྱོད་དང་བདེ་སྐྱིད་སྟེར་བས་ཀྱང་། །ཐར་པའི་བར་དུ་གཅོད་པར་
བྱེད་ཅེས་སོ། །དེ་ལྟར་འོང་བའི་རྒྱུ་མཚན། རྒྱ་མཚོ་རྣམ་པར་ངེས་པ་ལས། ཐོག་མེད་
དུས་ནས་ཐ་མ་ད་ཡི་བར། །ཉོན་མོངས་གསུམ་པོ་མཐའ་ཡས་གྲངས་ལས་འདས། །ཉོན་
མོངས་གསུམ་ལས་སྐྱེས་པའི་ལུས་ཅན་རྣམས། །བསམ་པའི་བར་ཆད་ལུས་ཀྱི་བར་ཆད་
དང༌། །ལོངས་སྤྱོད་བདེ་བའི་བར་དུ་གཅོད་པ་རྣམས། །རྟེན་འབྲེལ་ཆེ་བས་ཅིས་ཀྱང་
འབྱུང་བར་ངེས། །སེམས་ཅན་གནོད་པ་ཨ་ཅང་ཆེས་ལགས་ཏེ། །འཕགས་པ་རྣམས་
ཀྱང་དུས་འདིར་གནོད་པར་བྱེད། །མཁའ་འགྲོ་རྣམས་ཀྱང་ཏིང་འཛིན་དྲོད་ཉུལ་ཏེ། །ཐུབ་
པ་ཆེན་པོས་ཆར་ཀ་ཕུལ་ནས་བཏང་། །ས་གསུམ་དབང་ཕྱུག་ལྷ་དབང་བརྒྱ་བྱིན་གྱིས།།
བརྟུལ་ཞུགས་སྤྱོད་པ་རྣམས་ལ་ཤིན་ཏུ་འཚེ། །ཞིབ་དུ་དྲི་མེད་གྲགས་པས་བསྟན་པར་
གསལ། །ཉམས་སུ་ཇི་ལྟར་བསླང་ཞིང་བཟློག་པའི་ཐབས། །ཆགས་པར་གྱུར་ན་སྦྱིན་པ་
བཏང་བ་དང་། །བྱམས་དང་སྙིང་རྗེས་སྣང་བ་མཐའ་དག་སེལ། །གཏི་མུག་འཛིན་པའི་
214



ཙན་དྷ་མ་ཎི་རཀྟ་ཛྭ་ལ་མ་ལེ།
ཉེས་པ་ཆེན་པོ་ལས། །མཁའ་ལ་རྒྱུ་བའི་བྱ་བཞིན་མ་ཆགས་པས། །ཉེས་ཚོགས་རྒྱ་མཚོ་
ལྟ་བུའི་བདུད་ལས་རྒྱལ། །ཉོན་མོངས་གསུམ་གྱིས་རང་ཉིད་བདུད་དུ་འགྲོ། །དེ་ཕྱིར་ཁྱེད་
ཀྱིས་བཅུ་དང་གསུམ་པོ་ཡི། །ཆོས་འདིས་མ་ལུས་ཐམས་ཅད་སྒྲུབ་པར་མཛོད་ཅེས་སོ།
བཞི་པ་ལ་གསུམ་ལས་དང་པོ་ནི། ཤོ་ལོ་ཀ་ཕྱེད། ཤིན་ཏུ་ཞི་བའི་ཏིང་ངེ་
འཛིན། །བསམ་གཏན་སྙོམས་པར་འཇུག་པ་དང༌། །ཞེས་སོ། །གཉིས་པ་ནི་ཤོ་ལོ་ཀ་ཕྱེད།
བྱམས་དང་སྙིང་རྗེ་དགའ་བ་དང་། །བཏང་སྙོམས་ཞི་བདེ་བསམ་གཏན་
དང་ཞེས་སོ། གསུམ་པ་ནི་རྐང་པ་གཉིས། །འཇིག་རྟེན་ཕ་རོལ་ཕྱིན་དྲུག་གིས།།
ཐར་པའི་བར་དུ་གཅོད་པར་བྱེད་ཅེས་སོ། །ལྔ་པ་ནི་ཚིག་རྐང་གསུམ། ལྔ་པ་ལ་
གསུམ་ལས་དེའི་དང་པོ་ནི། །གཞན་ཡང་མྱོང་རིག་ཏིང་འཛིན་གྱི། །རྒྱུ་
ལམ་འབྲས་བུ་ཐམས་ཅད་ཀྱིས། །ཐར་པའི་བར་དུ་གཅོད་པ་སྟེ།
།གཉིས་པ། རང་ཉིད་ཞི་བདེ་འདོད་པའི་བློས། །རྫོགས་པའི་བྱང་ཆུབ་བར་
དུ་གཅོད། །གསུམ་པ་། དེ་འདྲའི་བསམ་པ་སྟོན་པ་ཡི། །ཕ་མ་མཁན་པོ་
སློབ་དཔོན་ཡང་། །བར་དུ་གཅོད་པའི་བདུད་རྣམས་སུ། །རྫོགས་པའི་
སངས་རྒྱས་ཉིད་ཀྱིས་གསུངས།། ཞེས་སོ། རྗེ་གོང་མའི་ཞལ་ནས་ཀྱང་།
215



ལམ་གྱི་གེགས་སེལ།
-
དམྱལ་བར་བགྲོ་བ་སངས་རྒྱས་ལ། །གཏན་དུ་གེགས་བྱེད་མ་ཡིན་ཏེ། །ཉན་ཐོས་ས་ནི་
དུས་གཏན་གྱི་གེགས་ཞེས་སོ། །
གསུམ་པ་མཇུག་སྡུད་དགའ་བ་སྐྱེ་བར་མི་རིགས་པ་ནི་ཚིག་རྐང་དྲུག །ཀྱེ་མ་
བར་ཆད་བདུད་རྣམས་ཀྱིས། །གཏན་གྱི་བདེ་བ་འཕྲོག་བྱེད་ཅིང་།
ཁམས་གསུམ་འཁོར་བའི་གནོད་པ་ཡིས། །དུས་རྣམས་རྒྱུན་དུ་གནོད་
པ་ཡི། །དགྲ་བགེགས་མ་རུངས་འདི་དག་ལ། །བདག་ལྟ་ཇི་ལྟར་
དགའ་བ་སྐྱེ་ཞེས་སོ། །གཉིས་པ་བདུད་འཇོམས་པ་ལ་གསུམ་སྟེ། །བདུད་ཕམ་པར་
བཞེད་ན་ཤཱཀྱའི་དབང་པོའི་རྗེས་སུ་བསླབ་པ་དང་། །གྲུབ་ཐོབ་གོང་མ་རྣམས་ཀྱི་རྗེས་སུ་
འབྲངས་ནས་གཉིས་མེད་ཡེ་ཤེས་རྡོ་རྗེས་བདུད་གཞོམ་པ་དང་། །མཇུག་སྡུད་དོ། །དང་པོ་
ནི་རྩ་བ་ནས་ཚིག་རྐང་བདུན། །བདུད་ཀྱི་དཀྱིལ་འཁོར་ཕམ་བཞེད་ན། །བྱང་
ཆུབ་མཆོག་གི་ཤིང་དྲུང་དུ། །སྐྱོབ་མཛད་ཤཱཀྱའི་དབང་པོ་ཡིས།
གཉུག་མ་བྱམས་པ་ཆེན་པོའི་ཏིང་ངེ་འཛིན་གྱིས། །མ་ལུས་བདུད་ཀྱི་
དཀྱིལ་འཁོར་རྣམས། །བདེ་ཆེན་བྱང་ཆུབ་མཆོག་ལ་བཀོད། །ངེད་
ཀྱང་དེ་ཡི་རྗེས་སུ་བསླབ་ཅེས་སོ། །གཉིས་པ་ནི་ཚིག་རྐང་བཅུ་བཞི། །ནུས་པའི་
216



ཙན་དྷ་མ་ཎི་རཏྟ་ཛྭ་ལ་མ་ལེ།
མཐར་ཐུག་བིརླ་པ། །ལུང་བསྟན་ཐོབ་པ་འགྲོ་བའི་མགོན། །ཀླུ་གྲུབ་
སྙིང་པོ་ལ་སོགས་པ། །གྲུབ་ཐོབ་གོང་མ་རྣམས་ཀྱིས་ཀྱང་། །རྟོགས་
པའི་ཡེ་ཤེས་མ་གཏོགས་པ། །ཀུན་རྫོབ་སྲུང་བ་གང་གིས་ཀྱང་། །ནང་
བདུད་ཆེན་པོ་མི་ཐུབ་ཅེས། །བུ་གཅིག་རྣལ་འབྱོར་རྗེས་འཇུག་རྣམས་
ལ། ཞེས་པའི་འོ་དོད་དྲག་པོ་འབོད་པས། །གོང་མ་རྣམས་ཀྱི་རྗེས་སུ་
འབྲངས་ནས། གཉིས་སུ་མེད་པའི་ཡེ་ཤེས་ཀྱི་རྡོ་རྗེ་ཡིས། །བདེ་གསལ་
མི་རྟོག་ལས་སྐྱེས་པའི། འཇིག་རྟེན་ཁམས་དབང་ཕྱུག་གི་ཆེན་པོ་རྣམས།
སྡེ་དང་དཔུང་བཅས་གཞོམ་པར་བྱ་ཞེས་སོ། །
མཇུག་སྡུད་ནི་བློ་ཀ་གཅིག དུས་གསུམ་སངས་རྒྱས་ཐམས་ཅད་
ཀྱི། །ཐུགས་ཉིད་མི་འགྱུར་རྡོ་རྗེ་ཡིས། །བདུད་ཀྱི་དཀྱིལ་འཁོར་བཅོམ་
པ་འདི། །ཨེ་མ་ངོ་མཚར་མི་ཆེའམ། །ཞེས་སོ། །
བཞི་པ་འཆི་བདག་གི་བདུད་གཞོམ་པ་ལ་གཉིས་ཏེ། རྒྱས་པར་བཤད་པ་དང་
མཇུག་སྡུད་དོ། །དང་པོ་ལ་གསུམ་སྟེ། འཆི་བདག་གི་འདུག་ལུགས་བསྟན་པ་དང་།
217



ལམ་གྱི་གེགས་སེལ། །
དེའི་ལག་ནས་ད་དུང་མ་ཐར་བས་བག་མེད་པར་དགའ་བར་གནས་པར་མི་རིགས་པ་དང༌།
གསང་སྔགས་ཀྱི་གནད་མེད་ན་དེའི་ལག་ནས་ཐར་པའི་དུས་མེད་པས། དགའ་བ་སྐྱེ་བར་
མི་རིགས་པ་དང༌། ཁོས་བདག་ཉིད་རྟག་ཏུ་བཅོམ་པས། དགའ་བ་ག་ལ་འཐོབ་པ་དང་
བཞིས་བདག་གི་སྐྱབས་བཙལ་བ་དང༌། སྐྱབས་བླ་མ་དམ་པ་རྙེད་པ་དང༌། དེ་ལ་ལུས་
སྲོག་གིས་མཆོད་ནས་སྐྱབས་སུ་སོང་བ་དང་། བླ་མ་རྡོ་རྗེ་འཆང་གིས་གཉིས་སུ་མེད་པའི་
རྡོ་རྗེས་འཆི་བདག་བདག་འཛིན་བསད་པ་དང་གསུམ་གྱིས་ཁམས་གསུམ་ལས་རྒྱལ་བའི་
ཆོས་རྗེར་གྱུར་པ་དང་། འཆི་བདག་བསད་པའི་ཤ་རུས་ཀྱི་ཕུང་པོ་རྣམ་པར་སྣང་མཛད་
ཆེན་པོར་གྱུར་པ་དང༌། གསུམ་གྱིས་སེམས་ཅན་རྣམས་བྱང་ཆུབ་མཆོག་ལ་འགོད་པའི་
འགྲོ་མགོན་དུ་གྱུར་པའོ། །དང་པོ་ལ་བཞི་ལས། དེའི་དང་པོ་འཆི་བདག་གི་འདུག་
ལུགས་ནི་ཤོ་ལོ་ཀ་གསུམ། སྤྱིར་ཁམས་གསུམ་འཁོར་བའི་སེམས་ཅན་ལ།།
སྐྱེ་ཞིང་འཆི་བའི་བདག་པོ་གཅིག་ཡོད། མི་བཟད་དབང་ཕྱུག་ཆེན་པོ་དེ།།
སུས་ཀྱང་ཐུབ་པ་ཡོད་མེད་དེ། །འགྲོ་དྲུག་འཁོར་བའི་སེམས་ཅན་
རྣམས། །བདག་ཉིད་ཆེན་པོ་དེའི་ལྟོ་བར་གནས། ཁམས་གསུམ་སྲིད་པ་
གསུམ་གྱི་བདག་པོ་དེ་དམིགས། མིག་གིས་མཐོང་ངམ་རྣ་བས་ཐོས་སམ་ཡིད་
ལ་དྲན་པས་ཀྱང་། །རང་གཞན་ཐམས་ཅད་རླག་པར་བྱེད། །སེམས་
218



ཙན་དྷ་མ་ཎི་རཏྟ་ཛྭ་ལ་མ་ལེ།
ཅན་ཀུན་གྱི་ཚེ་སྲོག་ལ། །དབང་བྱེད་འཆི་བདག་བདུད་ཀྱི་རྗེ། །ཇི་ལྟར་
བྱས་ན་འདི་ལས་ཐར་ཞེས་སོ། །གཉིས་པ་མ་ཐར་བ་ནི་བློ་ཀ་གཅིག །བདག་
ཅག་ལྷན་ཅིག་འཚོགས་པ་རྣམས། །གསོད་པའི་གཤེད་མ་འདི་ཉིད་ཀྱི།།
ལག་ནས་ད་རུང་མ་ཐར་ན། །བདག་ཅག་ཇི་ལྟར་དགའ་བར་གནས།
ཞེས་སོ། །གསུམ་པ་ཐར་པའི་དུས་མེད་པ་ནི་ཤོ་ལོ་ཀ་གཅིག །མི་བཟད་གཤིན་རྗེའི་
ལྟོ་བ་འདིར། །རིགས་དྲུག་འཁོར་བའི་སྡུག་བསྔལ་ལས། །ནམ་ཡང་
ཐར་པའི་དུས་མེད་ན། །བདག་ལྟ་ཇི་ལྟར་དགའ་བ་སྐྱེ་ཞེས་སོ།
།བཞི་པ་ཁོས་རྟག་ཏུ་བཅོམ་པ་ནི་ཚིག་རྐང་དགུ །མཐོང་ངམ་ཐོས་སམ་དྲན་པས་
ཀྱང་། །རང་དབང་མེད་པའི་བྲེད་ཤུགས་ཀྱིས། ཁ་ནས་ཁྲག་དྲོན་སྐྱུག་
བྱེད་པ། །གཤིན་རྗེ་བེ་ཅོན་ཐོགས་པ་ཡིས། །བདག་ཉིད་རྟག་ཏུ་བཅོམ་
གྱུར་ན། །བདག་ལྟ་དགའ་བ་ག་ལ་འཐོབ། །ཀྱེ་མ་མི་བཟད་འཆི་བདག་
ལས། །འདི་ལས་སྐྱོབ་པར་བྱེད་པ་ཡི། །བདག་གི་སྐྱབས་སུ་སུ་ཞིག་
འགྱུར་ཞེས་སོ། །
219



ལམ་གྱི་གེགས་སེལ། །
གཉིས་པ་ལ་གསུམ་ལས། །དེའི་དང་པོ་སྐྱབས་རྙེད་པ་ནི་ཤོ་ལོ་ཀ་ཉིད།།
མགོན་པོ་བཅོམ་ལྡན་འདས་དེ་བཞིན་གཤེགས་པ། །ཐུབ་པ་ཆེན་པོ་ཆོས་
ཀྱི་སྐུ་ཅན་དེ། །བདག་ལ་སྐྱོབ་པའི་ངང་ཚུལ་གྱིས། །སྐྱབས་ཆེན་བླ་མ་
དམ་པར་སྣང་། །ཞེས་སོ། །གཉིས་པ་དེ་ལ་མཆོད་པ་ནི་ཤོ་ལོ་ཀ་གསུམ་། །རྡོ་རྗེ་
འཛིན་པ་དེ་ཉིད་ལ། །རྡོ་རྗེ་འཛིན་པའི་འདུ་ཤེས་ཀྱིས། །བདག་དང་སེམས་
ཅན་ཐམས་ཅད་ཀུན། །འཆི་བདག་ཆུ་སྲིན་ཆེན་པོ་ལས། །ཐར་བར་
འདོད་པའི་བློ་གྲོས་ཀྱིས། །སྐྱབས་ཆེན་འདི་ལ་རབ་བཏུད་དེ། །བདག་
དང་བདག་ཏུ་འཛིན་པ་ཡི། །གཅེས་པའི་ལུས་སྲོག་ཐམས་ཅད་ཀྱིས།།
བླ་མ་རྡོ་རྗེ་འཛིན་པ་མཆོད་གྱུར་ནས། །གཡོ་སྒྱུ་སྤངས་པའི་བསམ་པ་
ཡིས། །རྡོ་རྗེ་འཆང་བ་ཆེན་པོ་ལ། །སྙིང་ནས་ངེས་པར་སྐྱབས་སུ་སོང་
ཞིག་ཅེས་སོ། །
གཉིས་པའི་གསུམ་པ་འཆི་བདག་བསད་ནས་སེམས་ཅན་ཐམས་ཅད་གནས་གྱུར་
པ་ནི་ཤོ་ལོ་ཀ་གསུམ། །དེ་ནས་དཔལ་ལྡན་རྡོ་རྗེ་འཆང་། །དཔའ་བོ་ཁམས་
གསུམ་ལས་རྒྱལ་བ། །འཇིགས་བྱེད་ཁམས་གསུམ་འཇིགས་མཛད་
220



ཅིན་དྷ་མ་ཎི་རཏྣ་ཛྭ་ལ་མ་ལེ།
-
པ། །གཉིས་སུ་མེད་པའི་རྡོ་རྗེ་ཡིས། །བདག་ཏུ་འཛིན་པའི་མ་རིག་
པ། །མི་བཟད་འཆི་བདག་གཤིན་རྗེ་ཡི། །སྤྱི་བོར་རྣམ་པར་བསྣུན་ནས་
བསད། །འཆི་བདག་གཤིན་རྗེ་བསད་པ་ཡིས། །འགྲོ་དྲུག་འཁོར་བའི་
སེམས་ཅན་རྣམས། ཁམས་གསུམ་འཁོར་བའི་སྡུག་བསྔལ་ལས།
།ཐར་ནས་བདེ་བ་ཆེན་པོའི་སྐུ། ཁམས་གསུམ་ལས་རྒྱལ་བའི་ཆོས་རྗེར་
གྱུར་ཅེས་སོ། །
གསུམ་པ་འཆི་བདག་བསད་པའི་ཤ་རུས་གནས་གྱུར་པ་ནི་ཤོ་ལོ་ཀ་གསུམ།།
འཆི་བདག་གཤིན་རྗེ་ཆེན་པོ་དེ། །བསད་པའི་ཤ་རུས་ཕུང་པོ་ནི། །འོག་
མིན་ཆོས་ཀྱི་ཕོ་བྲང་དུ། །རྣམ་པར་སྣང་མཛད་ཆེན་པོར་འགྱུར། །ལྷུན་
གྱིས་གྲུབ་པའི་བདག་ཉིད་འདིས། ཁམས་གསུམ་འཁོར་བའི་སེམས་
ཅན་རྣམས། །རྩོལ་སྒྲུབ་མེད་པའི་ངང་ཚུལ་གྱིས། །བདེ་ཆེན་བྱང་ཆུབ་
མཆོག་ལ་བཀོད། །སྐུ་ཡི་དཀྱིལ་འཁོར་དེ་ཉིད་ལ། །དུས་གསུམ་
སངས་རྒྱས་ཀྱི་སྤྲིན་ཚོགས་འཁྲིགས། །དུས་གསུམ་མཁྱེན་པའི་ཡེ་
221



ལམ་གྱི་གེགས་སེལ།
སེམས་ཅe
ཤེས་ཀྱི་སྤྱན་ཅན། སེམས་ཅན་ སྐྱོབ་ པར་ མཛད་ པའི་ འགྲོ་བའི་མགོན་པོར་
གྱུར་ཅེས་སོ།། །།
གཉིས་པ་མཇུག་བསྡུ་བ་ནི་ཚིག་རྐང་གསུམ། །བླ་མ་དམ་པའི་མོས་གུས་
ཀྱིས། །བདག་འཛིན་བསད་པའི་ལག་རྗེས་འདི། །ཨེ་མ་ངོ་མཚར་མི་
ཆེའམ་ཞེས་ས། །ལམ་གྱི་མཇུག་སྡུད་ལ་གཉིས། །དེའི་དང་པོ་སྤྱིར་བསྟན་པ་ནི་ཚིག་
རྐང་ལྔ་། མདོར་ན་རྣལ་འབྱོར་པ་རྣམས་ཀྱིས། །སངས་རྒྱས་འཐོབ་པར་
བྱེད་པ་ལ། །བར་དུ་གཅོད་པ་རྣམ་པ་བཞིས། །བདག་རྐྱེན་གཞན་རྐྱེན་
གང་ཡིན་ཀྱང་། །བྱང་ཆུབ་བར་དུ་གཅོད་པར་བྱེད་ཅེས་སོ། །གཉིས་པ་
བདུད་བཞིའི་མཇུག་སྡུད་ སོ་སོར་ཕྱེ་ན། །དང་པོ་ལ་ཤོ་ལོ་ཀ་གཅིག སྡུག་བསྔལ་ཕུང་
པོའི་བདུད་ཆེན་ནི། །སངས་རྒྱས་སྐུ་གསུམ་བདག་ཉིད་ཅན། །མཚན་
དང་དཔེ་བྱད་འབར་བ་དེར། །བསྒོམས་ཤིང་བསྟན་པ་ཐོབ་པས་འདག།
ཅེས་སོ། །གཉིས་པ་ལ་ཚིག་རྐང་གཉིས། ཆགས་སྡང་ཉོན་མོངས་ཐམས་ཅད་
ཀུན། །སྡོམ་པ་གསུམ་གྱིས་རིམ་གྱིས་སྤོང་ཞེས་སོ། །ལྷའི་བུའི་བདུད་ལ་རྐང་
222



ཙན་དྷ་མ་ཎི་རཏྟ་ཛྭ་ལ་མ་ལེ།
པ་གཉིས། ཕྱི་རོལ་བདུད་ཀྱི་བར་ཆད་ནི། །བྱང་ཆུབ་སེམས་ཀྱི་སྦྱོར་བས་
སྤོང་ཞེས་སོ། །འཆི་བདག་གི་བདུད་ལ་རྐང་པ་གསུམ། མི་བཟད་འཆི་བདག་གཤིན་རྗེ་
ཡང་། །བླ་མ་དམ་པའི་མོས་གུས་ཀྱིས། །འོད་གསལ་ཐོབ་ནས་རང་
སར་འདག །ཅེས་སོ། །
གསུམ་པ་འབྲས་བུའི་གེགས་སེལ་བ་ལ་གཉིས་ཏེ། །མདོར་བསྟན་པ་དང་། ཤིན་
ཏུ་མདོར་བསྟན་ནི་གཉིས་ཀྱིས་མདོར་བསྟན་པ་དང་། བསྟན་བཤད་བསྡུ་བ་གསུམ་གྱིས།།
བདག་རྐྱེན་ཆོས་སྐུ་ངོས་གཟུང་བ་དང་གཅིག །གཞན་རྐྱེན་སྙིང་རྗེའི་རྟེན་འབྲེལ་གྱིས་ས་
བཅུ་སྦྱངས་ནས། །འགྲོ་བ་སྨིན་པར་མཛད་པ་དང་གཉིས། །གཉིས་པ་སངས་རྒྱས་
གཟུགས་སྐུར་བསྟན་པ་དང༌། གཉིས་ཀའི་རྐྱེན་ལ་ དོན་བསྡུ་བ་དང་བཅས་པ་ ལྟོས་པས་སྐུ་
གསུམ་དབྱེར་མེད་དུ། བསྟན་པ་དང་གཉིས་ཀྱིས། ལུས་ངག་ཡིད་གསུམ་དག་པའི་ཆོས་
སྐུ་རྩོལ་སྒྲུབ་མེད་པར་གནས་པ་དེ་ཡོན་ཏན་འཕྲིན་ལས་དང་བཅས་པ་དང་གསུམ། སྐུ་
གསུང་ཐུགས་མི་ཟད་པ་རྒྱན་གྱི་འཁོར་ལོར་བསྟན་པ་དང་བཞི། ཆོས་རྗེའི་ཐུགས་དགོངས་
རབ་མཆོག་བླ་ན་མེད་པར་བསྟན་པ་དང་ལྔས་རྒྱས་པར་བཤད་པ་དང༌། མཇུག་སྡུད་དོ།
དང་པོ་མདོར་བསྟན་ནི་ཚིག་རྐང་བདུན། ལམ་གྱི་གེགས་སེལ་བསྟན་ནས་
ཀྱང་། །འབྲས་བུའི་གེགས་སེལ་བསྟན་པ་ནི། །རྒྱུ་ཡི་རྟེན་འབྲེལ་
དང་བཅས་པ་
223



འབྲས་བུའི་གེགས་སེལ།
འཚོགས་པ་ལས། །འབྲས་བུ་ཕུན་སུམ་ཚོགས་པ་འབྱུང་། །རྒྱུ་ཡི་རྟེན་
འབྲེལ་མ་ཚང་ན། །འབྲས་བུའི་གེགས་སུ་འགྱུར་བས་ན། །འབྲས་བུའི་
གེགས་སེལ་བསྟན་པར་བྱ། །ཞེས་སོ། །ཤིན་ཏུ་མདོར་བསྟན་པ་ནི་ཤོ་ལོ་ཀ་གཅིག།
ཐུབ་པ་སྐུ་གསུམ་གྱི་བདག་ཉིད་ནི། །ཚོགས་གཉིས་རྫོགས་པའི་འབྲས་བུ་
སྟེ་ཡིན། །དེ་ཡང་ཆོས་སྐུ་གཟུགས་སྐུ་གཉིས་སུ་འདུ་ལ། །དེ་གཉིས་ཀྱི་རྒྱུའི་ཁྱད་པར་
ནི། །སློབ་དཔོན་འཕགས་པ་ཀླུ་གྲུབ་ཀྱིས། །སངས་རྒྱས་རྣམས་ཀྱི་གཟུགས་སྐུ་ནི།།
བསོད་ནམས་ཚོགས་ལས་འཁྲུངས་པ་ཡིན། །ཆོས་ཀྱི་སྐུ་ནི་མདོར་བསྡུ་ན། །རྒྱལ་པོ་ཡེ་
ཤེས་ཚོགས་ལས་བྱུང་། །ཞེས་གསུངས་སོ། །དེ་བདག་གི་རྐྱེན་དང་གཞན་གྱི་
རྐྱེན། །གཉིས་ཀའི་རྐྱེན་ལས་གྲུབ་པ་ཡིན་ཏེ། ཞེས་སོ། །
རྒྱས་པར་བཤད་པ་ལ་ལྔ་ལས་དང་པོ་ནི། བསྟན་བཤད་བསྡུ་བ་གསུམ་གྱིས།
བདག་རྐྱེན་ཆོས་སྐུ་ངོས་གཟུང་བ་ནི་ཤོ་ལོ་ཀ་ལྔ་དང་རྐང་པ་གཅིག དེ་བསྟན་ཡང་དང་
པོར་བདག་རྐྱེན་ནི། །གཉིས་པ་ལ་རྐང་པ་བཅོ་བརྒྱད། ཀུ་སཱ་ལི་ཡི་བཤད་
གཞུང་ལུགས་ཀྱིས། །འཁོར་བ་དང་། མྱ་ངན་འདས་པ་དང༌། གཟུང་བ་དང་།
འཛིན་པའི་ཡུལ་ཐམས་ཅད་ལ། རྟོག་པ་མཐོ་དམན་གྲུབ་པའི་མཐའ་ཐམས་
འ་ཐམས་
224



ཙན་དྷ་མ་ཎི་རཏྟ་ཛྭ་ལ་མ་ལེ།
ཅད་དུ། རྟོགས་མཁན་རང་གི་རིག་པ་ཡིན་ཏེ། །དང་པོ་རང་གི་རིག་པ་འདི།།
སྤྲོས་པའི་མཐའ་དང་བྲལ་བར་རྟོགས། །དེ་ཉིད་གོམས་པའི་ངང་ངམ་
ཤུགས་ཀྱིས། །འཁོར་བ་དང་མྱ་ངན་ལས་འདས་པའི་ཆོས། །གཉིས་
ཀྱིས་བསྡུས་པ་ཐམས་ཅད་ཀུན། །རང་གི་གཤིས་ལས་མི་འདའ་བའི།།
སྤྲོས་མེད་ལྷན་ཅིག་སྐྱེས་པར་རྟོགས། །གཉིས་མེད་ཡེ་ཤེས་དེ་ཉིད་ནི།།
མཉམ་བཞག་དང་རྗེས་ཀྱི་གཉིས་སྣང་ཐམས་ཅད་རྣམ་པར་དག་པ། །གདོད་
ནས་ཞི་ཞིང་མ་སྐྱེས་པ། །ཆོས་ཀྱི་སྐུ་འདུས་མ་བྱས་པ། །རང་བཞིན་ལྷུན་གྱིས་
གྲུབ་པ་ཉིད་དུ་གནས། །ལྷུན་གྲུབ་རྒྱུན་ཆད་མེད་པ་དེ། །འཁོར་བ་དང་
མྱ་ངན་ལས་འདས་པའི་གཤིས་ཡིན། །དེ་ལ་ཐུབ་པ་བདེ་ཆེན་ཆོས་སྐུ་ཟེར་བ་
ཡིན་ཞེས་སོ། བསྡུ་བ་ དེ་ལྟར་ཐམས་ཅད་ཆོས་སྐུར་གཅིག་ཏུ་གྱུར་པས།།
ཆོས་སྐུ་དེ་ལ་བདག་གི་རྐྱེན་ཞེས་བྱ་ཞེས་སོ། །གསུམ་པ་ལ་རྐང་པ་གཉིས།།
གཉིས་པ་ནི་གཉིས་ལས་དང་པོ་གཞན་རྐྱེན་སྙིང་རྗེས་ས་བཅུ་སྦྱངས་ནས་སངས་རྒྱས་
གཟུགས་སྐུར་བསྟན་པ་ནི་ཚིག་རྐང་བདུན། །གཞན་གྱི་རྐྱེན་ལ་ལྟོས་པ་ནི། །
225



འབྲས་བུའི་གེགས་སེལ།
ཀུན་རྫོབ་ཀྱི་རྟེན་འབྲེལ་གྱི་ཆེ་བ་ཡིན་ཏེ། །སེམས་ཅན་ནམ་མཁའ་དང་
མཉམ་པ་ལ། སྙིང་རྗེ་ཆེན་པོ་རབ་ཏུ་བསྐྱེད་ནས། །དེ་རྣམས་ཀྱི་དོན་དུ་བྱང་
ཆུབ་མཆོག་ཏུ་སེམས་བསྐྱེད་དེ། །བྱང་ཆུབ་སེམས་དཔའི་བརྩོན་འགྲུས་ཀྱིས།།
ས་བཅུའམ་ལམ་ལྔ་སེམས་ཅན་གྱི་དོན་དུ་སྦྱངས་ནས། །ཞེས་པ་འདི་ལ་བླ་མ་རིན་
པོ་ཆེའི་ཞལ་སྔ་ནས། །ས་ལམ་གྱི་དབྱེ་བ་ལ། །ལམ་ལྔའི་སྐབས་སུ་ཚོགས་ཀྱི་ལམ་ལ་
རྟགས་བཅུ་བདུན་དང་ལྡན་པར་གསུངས་ཏེ། །མདོ་སྡེ་རྒྱན་ལས། །དད་ལྡན་གཡོ་མེད་
ནད་ཉུང་དང་། །བརྩོན་འགྲུས་ཤེས་རབ་འདོད་ཆུང་དང༌། །ཆོག་ཤེས་གསོ་སླ་དགང་སླ་
དང༌། །དབྱངས་དང་མཛེས་དང་དྲོད་རིག་དང་། །སྐྱེས་བུ་དམ་ཆོས་མཁས་རྟོགས་ལྡན།།
གཟོ་དང་དེས་དང་གྱ་ནོམ་པའོ། །ཞེས་སོ། །དེ་ལ་ཕྱིའི་རྐྱེན་སྤྲུལ་སྐུར་མཐོང་བ་དེ་ནི་
ཚོགས་ལམ་ཞེས་མགོན་པོ་བྱམས་པ་བཞེད་དོ། །ཡང་ན་ཏིང་ངེ་འཛིན་གྱི་རྒྱུ་ཚོགས་མ་
ཚང་བ་མེད་པ་ཞིག་གྱི་རྒྱུད་ལ། །མ་ཚང་བ་མེད་པར་ཚོགས་པ་ལ་ནི་ཚོགས་ལམ་ཞེས་
བྱའོ། །སྦྱོར་བའི་ལམ་ལ་རྣམ་པ་བཞི་སྟེ། །དྲོད་དང༌། རྩེ་མོ་དང་། བཟོད་པ་དང་།
ཆོས་ཀྱི་མཆོག་གོ དྲོད་ལ་རྟགས་བཅུ་གཅིག རྩེ་མོ་ལ་རྟགས་དྲུག བཟོད་པ་ལ་རྟགས་
གཉིས། ཆོས་མཆོག་ལ་གཅིག་འབྱུང་སྟེ། །དེ་སྐད་དུ་མངོན་རྟོགས་རྒྱན་ལས། དྲོད་ཀྱི་
རྟགས་བཅུ་གཅིག་ནི། གཟུགས་ལ་སོགས་པ་ལོག་པ་དང༌། །ཐེ་ཚོམ་མི་དལ་ཟད་པ་
226



ཙན་དྷ་མ་ཎི་རཏྟ་ཛྭ་ལ་མ་ལེ།
དང༌། །བདག་ཉིད་དགེ་བ་ལ་གནས་ཤིང་། །གཞན་དག་དེ་ལ་འགོད་པ་དང་། །གཞན་གྱི་
རྟེན་སོགས་སྦྱིན་པ་དང་། །ཟབ་མོའི་ཆོས་ལ་སོམ་ཉི་མེད། །བྱམས་ལ་སོགས་དང་
སྒྲིབ་པ་ནི། རྣམ་པ་ལྔ་དང་མི་འགྲོགས་དང་། །བག་ལ་ཉལ་ཀུན་འཇོམས་པ་དང༌། །དྲན་
པ་དང་ནི་ཤེས་བཞིན་ནོ། །ཞེས་སོ། །རྩེ་མོའི་རྟགས་དྲུག་ནི། །གོས་ལ་སོགས་པ་གཙང་
བ་དང༌། །ལུས་ལ་སྲིན་བུ་རྣམས་མི་འབྱུང༌། །གྱ་གྱུ་མེད་སེམས་སྦྱངས་པ་དང༌། །ལེན་
དང་སེར་སྣ་མེད་སོགས་དང༌། །ཆོས་ཉིད་ལྡན་པར་འགྲོ་ཉིད་དང་། །སེམས་ཅན་དོན་ལ་
དམྱལ་ཚད་དང༌། ཞེས་སོ། །བཟོད་པའི་རྟགས་གཉིས་ནི། །གཞན་གྱིས་བཀྲིར་མི་བཏུབ་
པ་དང༌། །ལམ་གཞན་ཉེ་བར་སྟོན་བདུད་ལ། །བདུད་ཅེས་བྱ་བར་རྟོགས་པ་དང་། །ཞེས་
སོ། །སངས་རྒྱས་དགྱེས་པའི་སྤྱོད་པ་སྟེ་ཞེས་པས། །ཆོས་མཆོག་གི་རྟགས་གཅིག་གོ
རྟགས་ནི་ཉི་ཤུ་དེ་དག་གིས། །དྲོད་དང་རྩེ་མོ་བཟོད་པ་བཅས། །ཆོས་མཆོག་དག་ལ་
གནས་པ་ནི། །རྫོགས་པའི་བྱང་ཆུབ་ལས་ནི་ཕྱིར་མི་ལྡོག །ཅེས་བཤད་དོ། །མཐོང་བའི་
ལམ་ལ། །མ་མཐོང་མཐོང་ཕྱིར་མཐོང་བའི་ལམ། །ཞེས་པས་ཆོས་ཉིད་མངོན་སུམ་དུ་
རྟོགས་ཏེ། དོན་དམ་པའི་བདེན་པ་ཞེས་བཤད་དོ། །དེའི་རྟགས་ཀྱང་། མངོན་རྟོགས་རྒྱན་
ལས། གཟུགས་སོགས་འདུ་ཤེས་ལྡོག་པ་དང༌། །སེམས་བརྟན་ཐེག་པ་དམན་དག་
ལས། །རྣམ་ལྡོག་བསམ་གཏན་ལ་སོགས་པའི། །ཡན་ལག་ཡོངས་སུ་ཟད་པ་དང་། །
ལུས་སེམས་ཡང་བ་ཉིད་དང་ནི། །འདོད་ལ་སྤྱོད་པ་ཐབས་མཁས་དང་། །རྟག་ཏུ་ཚངས་
227



འབྲས་བུའི་གེགས་སེལ།
-
-
-
-
པར་སྤྱོད་ཉིད་དང་། །འཚོ་བ་རྣམ་པར་དག་ཉིད་དང༌། །ཕུང་སོགས་བར་ཆད་བྱེད་རྣམས་
དང༌། །ཚོགས་དང་དབང་སོགས་བཅས་པ་ཡི། །གཡུལ་འགྱེད་སེར་སྣ་ལ་སོགས་པ།།
སྦྱོར་དང་རྗེས་སུ་སྦྱོར་བ་ཡི། །གནས་ལ་སོ་སོར་བཀག་པ་དང༌། །ཆོས་ནི་རྡུལ་ཙམ་མི་
དམིགས་ཉིད། །རང་གི་ས་ལ་ངེས་པ་ཉིད། །ས་གསུམ་ལ་ནི་གནས་པ་དང་། །ཆོས་ཀྱི་
དོན་དུ་སྲོག་གཏོང་བ། །དེ་འདྲའི་སྐད་ཅིག་བཅུ་དྲུག་ནི། །བློ་ལྡན་མཐོང་བའི་ལམ་གནས་
པའི། །ཕྱིར་མི་ལྡོག་པའི་རྟགས་དག་ཉིད། །ཅེས་འབྱུང་ངོ༌། །བསྒོམ་པའི་ལམ་ལ། །དེ་
ཉིད་ཡུན་རིང་དུ་གོམས་ཤིང་ས་བཅུའི་ཡོན་ཏན་རྒྱུད་ལ་སྐྱེད་པར་བྱེད་པ་སྒོམ་པ་ལ་ནི་སྒོམ་
ལམ་ཞེས་བྱའོ། །མཐར་ཕྱིན་པའི་ལམ་ནི། སྤངས་ཐོབ་ཀྱི་ཡེ་ཤེས་མ་ལུས་པ་མངོན་དུ་
གྱུར་པ་ལ་མཐར་ཕྱིན་ཞེས་བརྗོད་དོ། །ཐེག་པ་ཆེན་པོ་ལ་བགྲོད་ལུགས་གསུམ་ལས།
ལམ་ལྔ་ལྟར་བགྲོད་པའོ། །ས་བཅུ་ལྟར་བགྲོད་ན། །མདོ་སྡེ་རྒྱན་ལས། བྱང་ཆུབ་ལ་ནི་ཉེ་
བ་དང་། །སེམས་ཅན་དོན་གྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ། །དེ་ཕྱིར་
དགའ་བ་ཞེས་བཤད་དོ། །ཞེས་པས། དང་པོ་ཆོས་ཀྱི་དབྱིངས་ཀུན་ཏུ་འགྲོ་བའི་རྟོགས་
པས། བསླབ་པ་གསུམ་གྱི་རྟེན་ཐོས་ནས་གཙོ་ཆེར་སྦྱིན་པ་ལ་སློབ་པ་དང༌། །འཆལ་ཚུལ་
རྩོལ་བའི་དྲི་བྲལ་ཕྱིར། །དྲི་མ་མེད་པའི་ས་ཞེས་བརྗོད། །ཅེས་པས། ས་གཉིས་པ་ལ་
ལྷག་པ་ཚུལ་ཁྲིམས་ཀྱི་བསླབ་པ་ལ་གཙོ་ཆེར་བསླབ་བོ། །ཆོས་ཀྱི་སྣང་བ་ཆེན་པོས་ནི།།
འབྱེད་པའི་ཕྱིར་ན་འོད་འབྱེད་པའོ། །ཞེས་པས་ས་གསུམ་པ་ལ་ལྷག་པ་སེམས་ཀྱི་བསླབ་
--
- -
228



ཙིན་དྷ་མ་ཎི་རཏྟ་ཛྭ་ལ་མ་ལེ།
པ་ལ་གཙོ་ཆེར་སློབ་བོ། །འདི་ལྟར་བྱང་ཆུབ་ཕྱོགས་མཐུན་ཆོས། །གཉིས་པོ་སྲེག་བྱེད་
འོད་ལྟ་བུ། །དེ་དང་ལྡན་ཕྱིར་ས་དེ་ནི། །གཉིས་པོ་སྲེག་པས་འོད་འཕྲོ་ཅན། །ཞེས་པས་
ས་བཞི་པ་དང༌། སེམས་ཅན་རྣམ་ཡོངས་སྨིན་བྱེད་ཅིང་། །རང་གི་སེམས་ཀྱང་བསྲུང་
བའི་ཕྱིར། །བློ་ལྡན་རྣམས་ཀྱིས་སྦྱང་དཀའ་བ། །དེ་ཕྱིར་སྦྱང་དཀའ་ཞེས་བཤད་དོ།།
ཞེས་པས་ས་ལྔ་པ་དང༌། ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་ནི་མྱ་ངན་
འདས། །གཉིས་འདིར་མངོན་དུ་འགྱུར་བའི་ཕྱིར། །མངོན་དུ་འགྱུར་བའི་ས་ཞེས་བཤད།།
ཞེས་པས་ས་དྲུག་པ་དང་། བགྲོད་ཅིག་ལམ་དང་འབྲེལ་བའི་ཕྱིར། །རིང་དུ་སོང་བའི་སར་
འདོད་དོ། །ཞེས་པ་བདུན་པ་དང༌། འདུ་ཤེས་གཉིས་ལས་མི་གཡོ་ཕྱིར། །མི་གཡོ་བ་
ཞེས་བཤད་པ་ཡིན། །ཞེས་པ་ས་བརྒྱད་པ་དང་། སོ་སོ་ཡང་དག་རིག་བློ་བཟང་། །ས་དེ་
ལེགས་པའི་བློ་གྲོས་ཡིན། ཞེས་པ་ས་དགུ་པ་དང༌། སྤྲིན་བཞིན་གཉིས་ཀྱིས་ནམ་མཁའི་
ཆོས། ཁྱབ་པའི་ཕྱིར་ན་ཆོས་ཀྱི་སྤྲིན། །ཞེས་པ་ས་བཅུ་པའོ། །ས་དང་པོ་ལ་གནས་པའི་
བྱང་ཆུབ་སེམས་དཔའ་དེས་དུས་སྐད་ཅིག་གཅིག་ལ་ཡོན་ཏན་མི་འདྲ་བ་བརྒྱ་ཕྲག་བཅུ་
གཉིས་མངོན་དུ་བྱེད་དེ། འདི་ལྟར་སངས་རྒྱས་བརྒྱའི་ཞལ་ལྟ་ཞིང་དེ་དག་གིས་བྱིན་གྱིས་
བརླབས་པ་ཡང་དག་པར་ཤེས་པ་དང་། ཆོས་མི་འདྲ་བ་བརྒྱ་བྱིན་པ་དང་། སྤྲུལ་པ་བརྒྱ་
འགྱེད་པ་དང༌། སྔོན་དང་ཕྱི་མའི་གནས་བརྒྱ་ཤེས་པ་དང་། ཏིང་ངེ་འཛིན་མི་འདྲ་བ་
བརྒྱར་སྙོམས་པར་འཇུག་པ་དང༌། ཞིང་བརྒྱ་གཡོ་བ་དང༌། ཞིང་བརྒྱར་འགྲོ་བ་དང་།
229



.
，-
-བསོབ
འབྲས་བུའི་གེགས་སེལ།
་ -
，
སངས་རྒྱས་ཀྱི་ཞིང་བརྒྱ་སྣང་བར་བྱེད་པ་དང་། སེམས་ཅན་བརྒྱ་སྨིན་པར་བྱེད་པ་དང་།
བསྐལ་པ་བརྒྱར་གནས་པར་བྱེད་པ་དང་། ཆོས་ཀྱི་སྒོ་བརྒྱ་རྣམ་པར་འབྱེད་པ་དང་། ལུས་
བརྒྱ་སྟོན་པ་དང་། ལུས་རེ་རེ་ལ་འཁོར་བྱང་ཆུབ་སེམས་དཔའ་བརྒྱ་བརྒྱ་དང་ལྡན་པ་སྟོན་
ནུས་པའོ། །ཡོན་ཏན་དེ་དག་ས་གཉིས་པ་ལ་སྟོང་ཕྲག་བཅུ་གཉིས། གསུམ་པ་ལ་ཁྲི་ཕྲག་
བཅུ་གཉིས། བཞི་པ་ལ་འབུམ་ཕྲག་བཅུ་གཉིས། ལྔ་པ་ལ་ས་ཡ་ཕྲག་བཅུ་གཉིས། དྲུག་
པ་ལ་བྱེ་བ་ཕྲག་བཅུ་གཉིས། བདུན་པ་ལ་དུང་ཕྱུར་ཕྲག་བཅུ་གཉིས། བརྒྱད་པ་ལ་སྟོང་
གསུམ་གྱི་རྡུལ་དང་མཉམ་མོ། །དགུ་པ་ལ་སྟོང་གསུམ་གྲངས་མེད་ཀྱི་རྡུལ་དང་མཉམ་
མོ། །བཅུ་པ་ལ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཕྲ་རབ་སྙེད་ཀྱི་ཡོན་ཏན་ཐོབ་
པར་འདོད་དོ། །ཞེས་ས་བཅུའི་མདོ་ལས་བཤད་དོ། །གསུམ་པ་ལ་བྱང་ཆུབ་ཀྱི་ཕྱོགས་ཀྱི་
ཆོས་སུམ་ཅུ་རྩ་བདུན་ལྟར་བཤད་ན། ཚོགས་ལམ་ཆུང་ངུ་རུ་དངོས་པོ་སོ་སོར་རྟོག་པའི་
ལམ་དྲན་པ་ཉེ་བར་གཞག་པ་བཞི་ནི། དམིགས་པའི་ཡུལ་ཕུང་པོ་ལྔ་ལ་དམིགས་ནས་
ལུས་མི་གཙང་བར་དྲན་པ་ཉེ་བར་འཇོག ཚོར་བ་སྡུག་བསྔལ་བར། སེམས་མི་རྟག་པར།
ཆོས་བདག་མེད་པར་དྲན་པ་ཉེ་བར་འཇོག་པའོ། །དེ་ནས་ཚོགས་ལམ་འབྲིང་དུ་བརྩོན་
འགྲུས་ཀྱི་རང་བཞིན་ཡང་དག་པར་སྤོང་བ་བཞི་ནི་དམིགས་པའི་ཡུལ་དགེ་བ་དང་། མི་
དགེ་བ་ལ་དམིགས་ནས། སྡིག་པ་མི་དགེ་བ་སྐྱེས་པ་རྣམས་སྤོང་། མ་སྐྱེས་པ་རྣམས་མི་
སྐྱེད། དགེ་བ་སྐྱེས་པ་རྣམས་འཕེལ་བར་བྱེད། མ་སྐྱེས་པ་རྣམས་བསྐྱེད་པའི་དོན་དུ་འབད་
230



ཅིན་དྷ་མ་ཎི་རཏྟ་ཛྭ་ལ་མ་ལེ།
རྩོལ་དང་། བརྩོན་འགྲུས་རྩོམ་སེམས་རབ་ཏུ་འཛིན་ཏོ། །དེ་ནས་ཚོགས་ལམ་ཆེན་པོར་
སེམས་ཡོངས་སུ་སྦྱོར་བ་རྫུ་འཕྲུལ་གྱི་རྐང་པ་བཞི་ནི། དམིགས་པའི་ཡུལ་སེམས་རྩེ་
གཅིག་པ་ལ་དམིགས་ནས། འདུན་པའི་ཏིང་ངེ་འཛིན་སྤོང་བའི་འདུ་བྱེད་དང་བའི་རྫུ་
འཕྲུལ་གྱི་རྐང་པ་དང༌། སེམས་ཀྱི་ཏིང་ངེ་འཛིན་སྤོང་བ། བརྩོན་འགྲུས་ཀྱི་ཏིང་ངེ་འཛིན་
སྤོང་བ་དང་། སྤྱོད་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་
པའོ། །དེ་ནས་མངོན་པར་རྟོགས་པ་དང་སྦྱོར་བའི་ལམ་དྲོད་དང་རྩེ་མོར་དབང་པོ་ལྔ་
བསྒོམ་པ་ནི། དམིགས་པའི་ཡུལ་འཕགས་པའི་བདེན་པ་བཞི་ལ་དམིགས་ནས་དད་པའི་
དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང་། ཏིང་ངེ་འཛིན་
གྱི་དབང་པོ་དང༌། ཤེས་རབ་ཀྱི་དབང་པོའོ། །དེ་ནས་མངོན་པར་རྟོག་པ་དང་འབྲེལ་བའི་
ལམ་བཟོད་པ་དང་། ཆོས་མཆོག་ཏུ་སྟོབས་ལྔ་བསྒོམ་པ་ནི། དམིགས་པའི་ཡུལ་འཕགས་
པའི་བདེན་པ་བཞི་ལ་དམིགས་ནས། དད་པའི་སྟོབས་དང་། བརྩོན་འགྲུས་ཀྱི་སྟོབས་དང་།
དྲན་པའི་སྟོབས་དང་། ཏིང་ངེ་འཛིན་གྱི་སྟོབས་དང་། ཤེས་རབ་ཀྱི་སྟོབས་སོ། །དེ་ནས་
མངོན་པར་རྟོགས་པ་དངོས་ཀྱི་ལམ་མཐོང་ལམ་དུ། བྱང་ཆུབ་ཀྱི་ཡན་ལག་བདུན་བསྒོམ་
སྟེ། དམིགས་པའི་ཡུལ་འཕགས་པའི་བདེན་པ་བཞི་དེ་བཞིན་ཉིད། ཡང་དག་པ་ཇི་ལྟ་བ་
བཞིན་ལ་དམིགས་ནས། དྲན་པ་ཡང་དག་བྱང་ཆུབ་ཀྱི་ཡན་ལག་དང་ཆོས་རྣམ་པར་
འབྱེད་པ་ཡང་དག་དང་། བརྩོན་འགྲུས་ཡང་དག་དང༌། དགའ་བ་ཡང་དག་དང་། ཤིན་
231



འབྲས་བུའི་གེགས་སེལ།
ཏུ་སྦྱངས་པ་ཡང་དག་དང་། ཏིང་ངེ་འཛིན་ཡང་དག་དང་། བཏང་སྙོམས་ཡང་དག་བྱང་
ཆུབ་ཀྱི་ཡན་ལག་སྟེ། འདི་དག་ཀྱང་དབུས་མཐའ་ནས། རང་བཞིན་ཡན་ལག་གནས་
ཡན་ལག །གསུམ་པ་ངེས་འབྱུང་ཡན་ལག་སྟེ། །བཞི་པ་ཕན་ཡོན་ཡན་ལག་
ཡིན། །རྣམ་གསུམ་ཉོན་མོངས་མེད་ཡན་ལག །འདི་ལ་གཞི་གཅིག་གནས་དང་ནི། །ངོ༌
བོ་ཉིད་དུ་འདོད་པ་ཡིན། །ཞེས་གསུངས་སོ། །དེ་ནས་རྣམ་པར་དག་པ་ངེས་པར་འབྱིན་
པར་བྱེད་པ་སྒོམ་ལམ་དུ། བསྒོམ་བྱ་འཕགས་པའི་ལམ་ཡན་ལག་བརྒྱད་དེ། དམིགས་
པའི་ཡུལ་བདེན་པ་བཞིའི་ཆོས་ཉིད་ལ་དམིགས་ཏེ་ཡང་དག་པའི་ལྟ་བ་དང༌། །ཡང་དག་
པའི་རྟོག་པ་དང༌། ཡང་དག་པའི་ངག་དང༌། ཡང་དག་པའི་ལས་ཀྱི་མཐའ་དང་། ཡང་
དག་པའི་འཚོ་བ་དང་། ཡང་དག་པའི་རྩོལ་བ་དང་། ཡང་དག་པའི་དྲན་པ་དང་། ཡང་
དག་པའི་ཏིང་ངེ་འཛིན་ཏེ། འདི་དག་ཀྱང་དབུས་འཐའ་ནས་ཡོངས་སུ་གཅོད་དང་གོ་འབྱེད་
དང༌། རྣམ་གསུམ་གཞན་ཡིད་ཆེས་པར་བྱེད། །ལྟ་དང་ཚུལ་ཁྲིམས་ཡོ་བྱད་བསྡུས།།
གཞན་ལས་རྣམ་པར་རིག་བྱེད་འདོད། །ཉོན་མོངས་ཉེ་བའི་ཉོན་མོངས་དང་། །མི་མཐུན་
ཕྱོགས་ཀྱི་གཉེན་པོ་ནི། །ལམ་ནི་ཡན་ལག་འདི་བརྒྱད་དོ། །ཞེས་གསུངས་སོ། །དེ་ནས་
མཐར་ཕྱིན་གྱི་ལམ་ནི། །ཚོགས་ཀྱི་ལམ་དང་སྦྱོར་བའི་ལམ་དུ་བསྐལ་པ་གྲངས་མེད་དང་
པོ་འདས། །ས་དང་པོ་ནས་ས་བདུན་གྱི་བར་དུ་གྲངས་མེད་གཉིས་པ་འདས། །བརྒྱད་པ་
དང་བཅུ་པའི་བར་དུ་གྲངས་མེད་གསུམ་འདས་ཏེ། །ལམ་ཐམས་ཅད་མཐར་ཕྱིན་པས་
232



ཅིན་དྷ་མ་ཎི་རཏྟ་ཛྭ་ལ་མ་ལེ།
སངས་རྒྱས་ཀྱི་ས་བཅུ་གཅིག་ཀུན་ཏུ་འོད་ཅེས་བྱ་བར་འགྱུར་ཏེ། ས་བཅུ་རྒྱུན་གྱི་ཐ་མ་ལ་
རྡོ་རྗེ་ལྟ་བུའི་ཏིང་ངེ་འཛིན་གཉེན་པོ་སྟོབས་དང་ལྡན་པ་དེས། སྤང་བྱ་མ་ལུས་པ་སྤངས་ཏེ།
སྐུ་གསུམ་ཡེ་ཤེས་ལྔ་དང་བཅས་པར་རང་གཞན་གྱི་དོན་མཐར་ཕྱིན་པར་འགྱུར་རོ། །དེའི་
ཚེ་སེམས་ཅན་གྱི་དུས་ཀྱི་རྣམ་པར་ཤེས་པ་ཚོགས་བརྒྱད་གནས་གྱུར་པས། ཡེ་ཤེས་ལྔར་
འགྱུར་ཏེ། སེམས་ཅན་གྱི་དུས་ན་ཀུན་གཞི་རྣམ་པར་ཤེས་པ་ཞེས་བྱ་བ། བག་ཆགས་
སམ་ས་བོན་ཐམས་ཅད་ཀྱི་གཞིར་གྱུར་པ་དེ་གནས་གྱུར་པ། མེ་ལོང་ལྟ་བུའི་ཡེ་ཤེས་ཞེས་
བྱ་བ། ཆོས་ཀྱི་སྐུ་རང་བཞིན་གྱིས་དག་པ། སྒྲིབ་པའི་དྲི་མ་ཐམས་ཅད་དག་པ། རྟོག་པ་
མེད་པའི་ཚུལ་གྱིས་ཁམས་གསུམ་གྱི་ཆོས་ཀྱི་གཟུགས་བརྙན་སྣང་བའི་སྒོ་ནས་མ་རྨོངས་
པའི་ཡེ་ཤེས་ཏེ། དེ་ཉིད་ཡེ་ཤེས་ཐམས་ཅད་ཀྱི་འབྱུང་གནས་ཡིན་པས། མདོ་སྡེ་རྒྱན་
ལས་ཀྱང་། ཡེ་ཤེས་ཀུན་གྱི་རྒྱུ་མཚན་ཕྱིར། །ཡེ་ཤེས་འབྱུང་གནས་ཆེན་པོ་འདྲ།།
ལོངས་སྤྱོད་རྫོགས་པ་སངས་རྒྱས་ཉིད། །ཡེ་ཤེས་གཟུགས་བརྙན་འབྱུང་ཕྱིར་རོ། །ཞེས་
སོ། །ཡང་སེམས་ཅན་གྱི་དུས་ན་ཉོན་མོངས་པ་ཅན་གྱི་ཡིད་ཅེས་བྱ་བ། ང་དང་བདག་ཏུ་
འཛིན་པ་དེ་གནས་གྱུར་པས། འཁོར་འདས་ཐམས་ཅད་སྤྲོས་བྲལ་དུ་མཉམ་པར་རྟོགས་པ་
མཉམ་པ་ཉིད་ཀྱི་ཡེ་ཤེས་ཏེ། དེ་ལྟར་ཡང་བསྒོམས་པས་ཡང་དག་པ་སེམས་ལ། མཉམ་
པ་ཉིད་ཀྱི་ཡེ་ཤེས་འདོད། །མི་གནས་ཞི་བར་བཞུགས་པ་ནི། །མཉམ་ཉིད་ཡེ་ཤེས་ཡིན་
པར་འདོད། །ཅེས་སོ། །ཡང་སེམས་ཅན་གྱི་དུས་ན་ཡིད་ཀྱི་རྣམ་པར་ཤེས་པ་ཞེས་བྱ་བ་
233



འབྲས་བུའི་གེགས་སེལ།
ཡུལ་སྣ་ཚོགས་ལ་ཀུན་ཏུ་རྟོག་པ། ཤེས་བྱ་ཐམས་ཅད་ལ་ཆགས་ཐོགས་མེད་པ་དེ།
གནས་གྱུར་པས་སོ་སོར་རྟོག་པའི་ཡེ་ཤེས་ཏེ། དེ་ལྟར་ཡང་སོ་སོར་རྟོག་པའི་ཡེ་ཤེས་ནི།
ཤེས་བྱ་ཀུན་ལ་ཆགས་མི་ཐོགས། །ཏིང་ངེ་འཛིན་དང་གཟུངས་རྣམས་ཀྱི། །གཏེར་དང་
འདྲ་བ་ཁོ་ན་ཡིན། །འཁོར་གྱི་དཀྱིལ་འཁོར་རྣམས་སུ་ནི། །འབྱོར་བ་ཐམས་ཅད་སྟོན་
པར་མཛད། །ཐེ་ཚོམ་ཐམས་ཅད་གཅོད་པ་ཡི། །ཆོས་ཆེན་ཆར་ནི་རབ་ཏུ་འབེབས། །
ཞེས་སོ། །ཡང་སེམས་ཅན་གྱི་དུས་ན་སྒོ་ལྔའི་རྣམ་པར་ཤེས་པ་ཞེས་བྱ་བ། ཡུལ་ལྔའི་བྱ་
བ་སྒྲུབ་པ་དེ་གནས་གྱུར་པ། བྱ་བ་གྲུབ་པའི་ཡེ་ཤེས་ཏེ། དེ་ལྟར་ཡང་། བྱ་བ་གྲུབ་པའི་
ཡེ་ཤེས་ནི། །ཁམས་རྣམས་ཀུན་ལ་སྣ་ཚོགས་ཤིང༌། །དཔག་མེད་བསམ་ཡས་སྤྲུལ་པ་
ཡིས། །སེམས་ཅན་ཀུན་དོན་སྒྲུབ་པ་པོ། །ཞེས་སོ། །ཡེ་ཤེས་དེ་དག་གི་ཆོས་ཉིད་ལ་ཡེ་
ཤེས་སུ་བཞག་པ་ནི། ཆོས་ཀྱི་དབྱིངས་ཀྱི་ཡེ་ཤེས་སོ། །ཡེ་ཤེས་ལྔ་པོ་དེ་ཡང་སྐུ་གསུམ་
གྱིས་བསྡུས་ཏེ། བླ་མ་རིན་པོ་ཆེའི་ཞལ་ནས། ཆོས་ཀྱི་དབྱིངས་ཀྱི་ཡེ་ཤེས་ཆོས་སྐུ་འོ།
མེ་ལོང་ལྟ་བུའི་ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་དང་། སོ་སོར་རྟོག་པའི་ཡེ་ཤེས་
གསུམ་ལོངས་སྤྱོད་རྫོགས་པའི་སྐུའོ། །བྱ་བ་གྲུབ་པའི་ཡེ་ཤེས་སྤྲུལ་པའི་སྐུ་ཡིན་གསུང་།
གཉིས་པའི་གཉིས་པ་གཉིས་ཀའི་རྐྱེན་ལ་ལྟོས་པས་སྐུ་གསུམ་དབྱེར་མེད་དུ་བསྟན་པས་
༼ནི༽འགྲོ་བ་སྨིན་པར་མཛད་པ་ནི་རྩ་བ་ནས་ཚིག་རྐང་བཅུ་གསུམ། །གཉིས་ཀའི་
རྐྱེན་ལ་ལྟོས་པ་ནི། །བདག་གི་ལུས་ངག་ཡིད་གསུམ་དང༌། ཁམས་
234



ཙན་དྷ་མ་ཎི་རཀྟ་ཛྭ་ལ་མ་ལེ།
གསུམ་སེམས་ཅན་མ་ལུས་ཀུན། གཟུང་འཛིན་གཉིས་ཡིན་རྟོགས་
གཟུང་འཛིན་དེ་ཉིད་ཡིན་ལ། །སྙིང་རྗེ་སྒོམ་པའི་ཡུལ་ཡང་གཟུང་འཛིན་དེ་
ཉིད་དེ། དེ་གཉིས་གཅིག་ཏུ་རྟོགས་པའི་ཡེ་ཤེས་དེ་ན་འཕོས་པས། སྦྱང་
གཞི་ཐ་མལ་གྱི་ལུས་ངག་ཡིད་གསུམ་རྣམས་སྦྱངས་ཤིང་ཆོས་ཀྱི་དབྱིངས་སུ་
དག་པ་དེ་བཞིན་དུ། སེམས་ཅན་ཐམས་ཅད་ཀྱི་ལུས་ངག་ཡིད་གསུམ་རྣམ་
པར་དག་པའི། ཡོན་ཏན་བྱེ་བ་མང་པོ་རྣམས་གོང་ནས་གོང་དུ་སྟོབས་
འཕེལ་བས། ཆོས་ཀྱི་སྐུ་དང་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་དང་གསུམ་
དབྱེར་མེད་པར་སངས་རྒྱ་བའོ། །རྒྱུའི་དུས་ཀྱི་གཞན་རྐྱེན་སྙིང་རྗེའི་རྟེན་འབྲེལ་
གྱིས་བྱས་པས་འགྲོ་བ་རབ་ཏུ་སྨིན་པར་མཛད་པའོ་ཞེས་སོ།། །།
གསུམ་པ་ལུས་ངག་ཡིད་གསུམ་དག་པའི་ཆོས་སྐུ་ཡོན་ཏན་འཕྲིན་ལས་དང་
བཅས་པ་ནི་རྐང་པ་དྲུག རྟོགས་པའི་ཆོས་ཉིད་འོད་གསལ་བདག་རྐྱེན་གྱིས་
ལུས་ངག་ཡིད་གསུམ་རབ་ཏུ་སྦྱངས་ནས། །ཤིང་ཟད་མེ་ཟད་ཇི་བཞིན་
་པར་གནས། །ལུས་ངག་ཡིད་གསུམ་རྣམ་
235



འབྲས་བུའི་གེགས་སེལ།
དག་པས། །དག་པ་མཐར་ཕྱིན་ཆོས་ཀྱི་སྐུ། དེའི་ཡོན་ཏན་ལོངས་སྤྱོད་རྫོགས་
པའི་སྐུ། འཕྲིན་ལས་སྤྲུལ་པའི་སྐུ་ཡིན་ཞེས་པས། །དེ་ཡང་། ཆོས་རྗེས་ཆོས་སྐུ་ཡོན་
ཏན་འཕྲིན་ལས་དང༌། །བཅས་པར་འཇིག་རྟེན་མགོན་པོ་བཞེད། །ཅེས་སོ། །དེས་ན་སྐུ་
གསུམ་ལྷུན་གྲུབ་ཏུ་འབྱུང་སྟེ། བླ་མ་རིན་པོ་ཆེའི་ཞལ་ནས། །སྐུ་གཅིག་ག་ན་ཡོད་པ་ན།།
སྐུ་གསུམ་ལྷུན་གྲུབ་ཏུ་གནས་ཏེ། ཆོས་རྗེའི་ཞལ་ནས་རང་གཞན་སྐུ་གསུམ་ལྷུན་གྲུབ་འདི།
དཔལ་ཕག་མོ་གྲུབ་པའི་དགོས་ཆོས་ཡིན་གསུང་། སྐུ་གསུམ་པོ་དེ་ལ་འབྲས་བུ་སྤྱི་ཡི་
མཚན་ཉིད་ལྔ་སྟེ། གནས་གྱུར་པ། དཀར་པོའི་ཆོས་ཀྱི་གཞི་ཡིན་པ། གཉིས་སུ་མེད་པ།
རྟག་པ་བསམ་གྱིས་མི་ཁྱབ་པའི་མཚན་ཉིད་དོ། །ཞེས་གསུངས་སོ། སྐུ་གསུམ་སོ་སོའི་
མཚན་ཉིད་ལས། ཆོས་སྐུའི་ངོ་བོ་དབྱིངས་རང་བཞིན་གྱིས་རྣམ་པར་དག་པ། བློ་བུར་གྱི་
དྲི་མ་དང་ཡང་བྲལ་བའི་དག་པ་གཉིས་ལྡན་དྲི་མ་མེད་པ་ཆོས་ཀྱི་སྐུ་ཡོན་ཏན་གྱི་ཆོས་
ཐམས་ཅད་དབྱེར་མེད་པས། ཡེ་ཤེས་ལྔའི་ཆེ་བ་དང་ལྡན་པའོ། །ཆོས་སྐུའི་ངེས་ཚིག་ནི།
རྒྱུད་བླ་མ་ལས། ཆོས་རྣམས་ཀུན་གྱི་ལུས་ཡིན་ཕྱིར། །ཡོན་ཏན་བསམ་ཡས་ཀུན་གཏེར་
ཕྱིར། །རིག་པའི་རྗེས་འབྲངས་ངོ་བོའི་ཕྱིར། །སྐྱོབ་པ་རྣམས་ཀྱི་ཆོས་སྐུ་ཡིན། །ཞེས་སོ།
།དེ་ལ་མཚན་ཉིད་རྣམ་པ་ལྔ། །ཡོན་ཏན་ལྔ་སྟེ། རྒྱུད་བླ་མ་ལས། དེ་ལ་སངས་རྒྱས་
རྣམས་ཀྱི་ནི། །ངོ་བོ་ཉིད་སྐུ་མཚན་ཉིད་ལྔ། །མདོར་ན་ཡོན་ཏན་ལྔ་དང་ནི། །ལྡན་པ་ཉིད་
དུ་རིག་པར་བྱ། །ཞེས་གསུངས་ཏེ། དེ་ལ་ཆོས་སྐུའི་མཚན་ཉིད་ལྔ་ནི། འདུས་མ་བྱས་པ།
236



ཙིན་དྷ་མ་ཎི་རཏྟ་ཛྭ་ལ་མ་ལེ།
ཐ་དད་མེད་པ། མཐའ་དང་བྲལ་བ། དག་པ། རང་བཞིན་གྱིས་འོད་གསལ་བའོ། །ཡོན་
ཏན་ལྔ་ནི། རྒྱ་ཆེ་བ། གྲངས་མེད་པ། ཟབ་པ། ཐུན་མོང་མ་ཡིན་པ། རྣམ་པར་དག་
པའོ། །ལོངས་སྐུའི་ངོ་བོ་ནི། མཚན་དང་དཔེ་བྱད་ཀྱིས་བརྒྱན་པ་དེའོ། །ལོངས་སྐུའི་
ངེས་ཚིག་ནི། མངོན་རྟོགས་རྒྱན་ལས། མཚན་ནི་སུམ་ཅུ་རྩ་གཉིས་དང་། དཔེ་བྱད་
བརྒྱད་ཅུའི་བདག་ཉིད་འདི། །ཐེག་ཆེན་ཉེ་བར་ལོངས་སྤྱོད་ཕྱིར། །ཐུབ་པའི་ལོངས་སྤྱོད་
རྫོགས་སྐུར་འདོད། །ཅེས་སོ། །ལོངས་སྐུའི་མཚན་ཉིད་ནི། །སྐུ་སྣང་བ་དང་གསུང་
བརྗོད་པ་རྒྱུན་མི་འཆད་པ་སྟེ། དེ་ལྟར་ཡང་རྒྱུད་བླ་མ་ལས། སྣ་ཚོགས་ཆོས་ཀྱི་རྫོགས་
ལོངས་སྤྱོད། །རིན་ཆེན་ཆོས་ནི་སྣང་ཕྱིར་དང་། །ཐུགས་རྗེ་དག་པའི་རྒྱུ་མཐུན་པས།།
འགྲོ་དོན་རྒྱུན་མི་ཆད་ཕྱིར་དང་། །རྣམ་པར་རྟོག་མེད་ལྷུན་གྲུབ་པར། །འདོད་པ་ཇི་བཞིན་
ཡོངས་བསྐོར་ཕྱིར། །ཡིད་བཞིན་ནོར་བུ་རྫུ་འཕྲུལ་གྱིས། །རྫོགས་པར་ལོངས་སྤྱོད་རྣམ་
པར་སྣང་། ཞེས་སོ། །སྤྲུལ་པའི་ངོ་བོ་ནི། །གང་ལ་ཅིས་འདུལ་ཅིར་སྣང་སྟེ། དེ་ཡང་།
མཆོག་དང་། བཟོ་དང་། སྐྱེ་བའི་སྤྲུལ་པའོ། །སྤྲུལ་སྐུའི་ངེས་ཚིག་ནི་མངོན་རྟོགས་རྒྱན་
ལས། །གང་གིས་སྲིད་པ་ཇི་སྲིད་པར། འགྲོ་ལ་ཕན་པ་སྣ་ཚོགས་དག །མཉམ་དུ་མཛད་
པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་ཆད། ཅེས་སོ། །ཡང་རྒྱུད་བླ་མ་ལས། །སྤྲུལ་
པའི་རང་བཞིན་སྣ་ཚོགས་ཀྱིས། །སྐྱེ་བ་མངོན་པར་སྐྱེ་བ་དང་། །ཞེས་སོ། །དེ་ལ་སྤལ་
སྐུའི་མཚན་ཉིད་ཀྱི་དབྱེ་བ་གསུམ་སྟེ། ཏིང་ངེ་འཛིན་ཞི་བའི་ལམ་དུ་འཇུག་པ་དང་། རབ་
237



འབྲས་བུའི་གེགས་སེལ།
ཏུ་སྨིན་པ་དང་། ལུང་སྟོན་གྱི་རྒྱུའི་གཟུགས་གང་ཡིན་པ་དེ་ནི་འདིར་ནི་རྟག་གནས་ཏེ།
ནམ་མཁའི་ཁམས་ལ་གཟུགས་ཀྱི་ཁམས་ཡིན། ཞེས་སོ། །ལོངས་སྤྲུལ་གཉིས་ཀའི་ཡོན་
ཏན་ནི། མཛད་པ་རྒྱུན་མི་ཆད་པ་དང་། མངོན་པར་འདུ་བྱེད་མེད་པ་དང་། དེ་ཡི་ངོ་བོར་
མི་བསྟན་དང༌། འདི་ནི་སྣ་ཚོགས་རྣམ་ལྔར་བརྗོད། །ཅེས་སོ། །སྐུ་གསུམ་གྱི་མཚན་ཉིད་
བསྡུ་ན། །ཟབ་དང་མཐུ་ནི་སྣ་ཚོགས་དང་། །བྱིས་པའི་དོན་མཐུན་རབ་འདྲེན་ཕྱིར། །འདི་
དག་གྲངས་བཞིན་ཟབ་པ་དང་། །རྒྱ་ཆེར་བདག་ཉིད་ཆེ་ཞེས་བྱ། །འདི་ནི་དང་པོའི་ཆོས་
སྐུ་སྟེ། །ཕྱི་མ་དག་ནི་གཟུགས་ཀྱི་སྐུ། །ནམ་མཁའ་ལ་ནི་གཟུགས་གནས་བཞིན། དང༌
པོ་ལ་ནི་ཕྱི་མ་གནས། །ཞེས་གསུངས་སོ། །སྐུ་གསུམ་དུ་གྲངས་ངེས་པ་ནི། །བསྒྲུབ་པར་
བྱ་བ་རང་དོན་དང་། །གཞན་དོན་གཉིས་སུ་ངེས་པ་ཡིན། །རང་དོན་ཆོས་ཀྱི་སྐུ་ཡིན་ལ།།
གཞན་དོན་གཟུགས་སྐུ་གཉིས་སོ།
བཞི་པ་མི་ཟད་པ་རྒྱན་གྱི་འཁོར་ལོ་དོན་བསྡུ་བ་དང་བཅས་པ་ནི། རྩ་བ་ནས་ཚིག་
རྐང་བཅོ་བརྒྱད་དེ། །ལུས་ཉིད་རབ་ཏུ་དག་པ་ལས། །ཐུབ་པ་སུམ་ཅུ་རྩ་
གཉིས་མཚན་དང་། དཔེ་བྱད་བཟང་པོས་རབ་དུ་སྨྲས་པ་དེ། དུས་གསུམ་གྱི་
སངས་རྒྱས་རྣམས་ཀྱི། ཞིང་རྣམས་ཀུན་ལ་བཞུགས་པའོ། །དེས་སྐུ་མི་ཟད་པ་
རྒྱན་གྱི་འཁོར་ལོ་སྟེ། དེ་ལྟར་ཡང༌། སྐུའི་དཀྱིལ་འཁོར་ཆོས་ཀྱི་དབྱིངས་དང་མཉམ་པ་
ཡིས། །རང་བཞིན་དབྱེར་མེད་བཀོད་པའི་འོད་ཟེར་རབ་བཀྱེ་ནས། །འགྲོ་བ་མ་ལུས་སྨིན་
238



ཙིན་དྷ་མ་ཎི་རཏྟ་ཛྭ་ལ་མ་ལེ།
-
-
པར་མཛད་པའི་གཉེན་གཅིག་པོ། །མཚུངས་མེད་དབང་ཕྱུག་ཁྱོད་ཀྱིས་འགྲོ་རྣམས་རྒྱལ་
གྱུར་ཅིག །ཅེས་པའོ། །ངག་རྣམས་སྦྱངས་པ་རྣམ་དག་པས། །དག་པའི་
ཡོན་ཏན་དེ་ཉིད་ཀྱིས། །ཐུབ་པའི་གསུང་གཅིག་ཡན་ལག་དྲུག་ཅུ་ཚང་བ་
ལས། །གསུང་རེ་རེའི་སྒྲ་སྐད་རྒྱ་མཚོ་རབ་ཆེ་བས། །སེམས་ཅན་ཐམས་
ཅད་སྨིན་པར་མཛད་པའོ། །དེ་ལྟར་ཡང་། །འཁོར་བ་དང་མྱ་ངན་འདས་པའི་ཆོས་
རྣམས་མ་ལུས་ཀུན། །སེམས་ཉིད་གདོད་ནས་སྤྲོས་དང་བྲལ་ཞིང་མ་སྐྱེས་པས། ལྗགས་
ཀྱི་དབང་པོ་བཀྲམ་ནས་འཁོར་ལ་སྟོན་མཛད་པའི་ལྟ་བའི་མུན་སེལ་སྐྱོབ་པ་ཉི་མ་ཁྱོད་ཕྱག་
འཚལ། །ཞེས་པས། གསུང་མི་ཟད་པ་རྒྱན་གྱི་འཁོར་ལོའོ། །ཐུགས་ཉིད་སྦྱངས་པ་
རྣམ་དག་པས། །དག་པའི་ཡོན་ཏན་དེ་ཉིད་ནི། །དུས་གསུམ་མཁྱེན་
པའི་ཡེ་ཤེས་ཏེ། །བྲལ་བའི་ཡོན་ཏན་སུམ་ཅུ་གཉིས། །ཞེས་པ་ནི། སྟོབས་
བཅུ་མི་འཇིགས་པ་བཞི། །མ་འདྲེས་པའི་ཆོས་བཅོ་བརྒྱད་དོ། །དེ་ལྟར་ཡང་། རང་བཞིན་
ནི་ཐུགས་ཀྱི་དཀྱིལ་འཁོར་བློ་ལས་རྣམ་འདས་པ། །བློ་མིག་དག་པའི་འཕགས་པས་དཔག་
པར་མི་ནུས་ན། །བློ་ཅན་འཇིག་རྟེན་གཞན་གྱིས་སྨོས་ཀྱང་ཅི་དགོས། །ཤིན་ཏུ་ཟབ་པའི་
བདག་ཉིད་རིན་པོ་ཆེ་དཔལ་འདུད། །ཅེས་པས་ཐུགས་མི་ཟད་པ་རྒྱན་གྱི་འཁོར་ལོའོ། །དེ་
དག་གི་དོན་བསྡུ་བ་ནི་རྩ་བ་ནས། །དོན་དེ་ལྟར་ཐུབ་པའི་སྐུ་གསུང་ཐུགས།
239



འབྲས་བུའི་གེགས་སེལ།
སེམས་ཅན་དོན་དུ་རབ་སྦྱངས་པས། །སངས་རྒྱས་ཆོས་སྐུ་རྣམ་དག་
ནི། །མ་ལུས་སེམས་ཅན་ཁམས་རྣམས་ལ། །སྐུ་གསུང་ཐུགས་ཀྱི་རྣམ་
པར་སྣང་ཞེས་སོ། །
ལྔ་པ་ཆོས་རྗེའི་ཐུགས་དགོངས་རབ་མཆོག་བླ་ན་མེད་པ་ལ། །བསྟན་བཤད་བསྡུ་བ་
གསུམ་སྟེ། །དང་པོ་ནི་རྩ་བ་ནས། །ཆོས་སྐུ་བདེ་བ་ཆེན་པོ་ནི། །གཟུང་འཛིན་
སྤྲོས་པའི་མཐའ་ལས་འདས། །མཐའ་བྲལ་འོད་གསལ་ཆེན་པོ་སྟེ།།
བདག་རྐྱེན་ཆོས་ཀྱི་སྐུ་ཡིས། །ལུས་ངག་ཡིད་གསུམ་རྣམ་པར་དག་པའོ། །དེ་
ལ་གཞན་རྐྱེན་སྙིང་རྗེའི་རྟེན་འབྲེལ་བྱང་ཆུབ་སེམས་ཀྱིས་རྒྱུ་བྱས་པས། །སྐྱེ་
མེད་འོད་གསལ་ཆོས་སྐུ་དེ། །རང་བཞིན་དབྱེ་བ་མེད་པ་ཡིས།།
སེམས་ཅན་ཁམས་རྣམས་ཐམས་ཅད་ལ། །སྐུ་གསུང་ཐུགས་ཀྱི་འཁོར་
ལོར་སྣང་། །ཞེས་པས་སྐུ་མི་ཟད་པ། གསུང་མི་ཟད་པ། ཐུགས་མི་ཟད་པ། རྒྱན་གྱི་
འཁོར་ལོར་སྣང་བའོ། །དེ་ལྟར་ཡང་། ལུས་དང་ངག་ཡིད་ཡོད་ན་ཁྱོད་ཀྱི་སྐུ་གསུང་
ཐུགས། འཁོར་བའི་རྒྱ་མཚོ་རྣམས་དང་མཉམ་པར་མི་འགྱུར་ཏེ། །རྣམ་གསུམ་རྣམ་པར་
དག་པས་བདེ་ཆེན་ངོ་བོ་ཉིད། །ལྷུན་གྲུབ་འགྱུར་བ་མེད་པས་ཁྱོད་ནི་འདུས་མ་བྱས།།
240



ཙན་དྷ་མ་ཎི་རཏྟ་ཛྭ་ལ་མ་ལེ།
ཞེས་བསྟོད་པའོ། །དེ་ལྟ་བུའི་སངས་རྒྱས་དེ། བླ་མ་རིན་པོ་ཆེའི་ཞལ་ནས། སྙིང་རྗེས་ཞི་
བ་ལ་མི་གནས་པ། ཤེས་པས་སྲིད་པ་ལ་མི་གནས་པའི་མྱ་ངན་ལས་འདས་པར་གྲུབ་པ་
ཡིན་ཏེ། རྗེ་བྲམ་ཟེ་ཆེན་པོའི་ཞལ་ནས། འཁོར་བར་མི་གནས་མྱ་ངན་འདས་མི་གནས་
ཞེས་པ་དང༌། མཚན་བརྗོད་ནས། མི་གནས་མྱ་ངན་འདས་པ་པོ། །ཞེས་གསུངས་པས་
ངེས་སོ། །དེ་ལྟར་མི་ཟད་པ་རྒྱན་གྱི་འཁོར་ལོ་བསྐོར་བཞིན་དུ། འོད་གསལ་
དབྱིངས་ལ་ཐ་དད་མེད། དེ་ལྟར་ཡང་། བྱང་ཆུབ་ཞི་བ་སེམས་ཉིད་གདོད་ནས་རྣམ་
དག་ནི། །ཟག་མེད་ཡོན་ཏན་དཀྱིལ་འཁོར་ཐམས་ཅད་རབ་རྒྱས་ཤིང་། །འཁོར་བའི་རྒྱ་
མཚོ་མ་ལུས་སྟོངས་པར་མཛད་ན་ཡང་། །དབྱེར་མེད་བདེ་བ་ཆེན་པོ་ཁྱོད་ལ་ཐ་དད་མེད་
ཅེས་སོ། །རྒྱུ་ལམ་འབྲས་བུ་གསུམ་ཀའི་མཇུག་སྡུད་ནི་རྐང་པ་གསུམ། སྐུ་གསུམ་གྱི་
རྒྱུ་ལམ་འབྲས་བུ་ཡི། གེགས་དང་བར་ཆད་བྲལ་བ་འདི། །ཨེ་མ་ངོ་
མཚར་མི་ཆེའམ། །ཞེས་པ་ཡན་ཆོད་ཀྱིས་གཞུང་དོན་གྱི་བཤད་པ་ཚར་རོ། །
སྤྱི་དོན་གསུམ་པ་མཇུག་གི་དོན་ལ་བཞི་སྟེ། དང་པོ་ནི་གང་ཟག་རབ་ལ་མཁོ་
བ་ནི། བློ་ཀ་ཕྱེད་དང་གསུམ། མགོན་པོ་ཕག་མོ་གྲུ་པའི་དགོངས་པ་དྲི་མེད་
པ། །ཉི་མའི་དཀྱིལ་འཁོར་ལྟ་བུ་སྐྱོན་མེད་འོད་གསལ་བ། །མི་ཤེས་
241



འཇུག་གི་དོན།
མུན་སེལ་འཇིག་རྟེན་སྒྲོན་མ་གསལ་བྱེད་འདི། །བསགས་པ་རབ་ཏུ་
གྱུར་པའི་གང་ཟག་བློ་གྲོས་ཅན། །ཚེ་འདིར་ལྟོས་པ་རབ་བཅད་ལྷག་
པའི་བསམ་པ་ཡིས། །བླ་མ་དམ་པའི་ཞབས་ལ་ཡུན་རིང་གཏུགས་
གྱུར་ནས། །སྒྲུབ་པ་སྙིང་པོར་བྱེད་ཅིང་དབེན་པ་ལ་དགའ་བས། །ཚེ་
འདིར་མཆོག་གི་དངོས་གྲུབ་ཐོབ་པར་འདོད་པ་ལ། །དབང་གི་རྒྱལ་པོ་
ནོར་བུ་རིན་ཆེན་ཇི་ལྟ་བས། །བླ་མ་དམ་པའི་གསུང་འདི་ཉེ་བར་མཁོ་
བའི་གནས། །ཞེས་སོ། །
གཉིས་པ་བཟོད་གསོལ་ནི་རྐང་པ་གཉིས། དོན་གྱི་སྙིང་པོ་ཡི་གེར་བྲིས་
པ་ཚིག་གི་བརྒྱུད་པར་སོང་གྱུར་ན། །བླ་མ་དཔའ་བོ་མཁའ་གྲོའི་ཚོགས་
དང་དམ་པ་རྣམས་ལ་བཟོད་པར་གསོལ། །ཞེས་སོ། །
གསུམ་པ་སྨོན་ལམ་ནི་བློ་ཀ་གཅིག །བླ་མ་དམ་པའི་ཐུགས་ཀྱི་དགོངས་པ་དྲི་
མེད་པ། །འགྲོ་ལ་ཕན་པར་དགོངས་པའི་བརྩེ་བའི་བདག་ཉིད་ཅན། །
།ཐུགས་ཀྱི་དགོངས་པ་རྫོགས་ཕྱིར་ཡི་གེར་བཀོད་པ་ཡིས། བླ་མ་དམ་
242



ཙིན་དྷ་མ་ཎི་རཏྣ་ཛྭ་ལ་མ་ལེ།
པའི་ཐུགས་དགོངས་ཡོངས་སུ་རྫོགས་པར་ཤོག །ཅེས་སོ། །
བཞི་པ་མཚན་བསྟན་པ་ནི། ཅིན་དྷ་མ་ཎི་རིན་པོ་ཆེ་འབར་བའི་ཕྲེང་བ་ཞེས་
བྱ་བ་རྫོགས་སོ། །དེ་རྒྱ་གར་གྱི་སྒྲ་ལས་དྲང་ན། ཙིན་དྷ་མ་ཎི་རཀྟ་ཛྭ་ལ་མ་ལེ་ན་མ་
ཨ་ཏི། བོད་སྐད་དུ། ཡིད་བཞིན་གྱི་ནོར་བུ་རིན་པོ་ཆེ་འབར་བའི་ཕྲེང་བ་ཞེས་བྱ་བ་རྫོགས་
སྒོ། །ཡིད་གཞིན་གྱི་ནོར་བུ་རིན་པོ་ཆེ་འབར་བ་ནི། འདོད་དགུ་འབྱུང་བའོ།། དོན་ལ་
སེམས་ཅན་གྱི་ས་ནས་སངས་མ་རྒྱས་ཀྱི་བར་དང་། སངས་རྒྱས་ནས་མི་ཟད་པ་རྒྱན་གྱི་
འཁོར་ལོའི་བར་གྱི་དགོངས་དགུ་བསྒྲིགས་པས། ཕྲེང་བ་ཞེས་བྱ་བ་ནས་རྫོགས་སོ་ནི།
དོན་མ་ལུས་པར་བསྟན་པའི་ཐ་ཚིག་གོ །དེས་མཇུག་གི་དོན་ཏེ། །རྒྱ་མཚོ་དང་མཚུངས་
དབང་གི་རྒྱལ་པོའི་གསུང་དག་ལ། བློ་གྲོས་དམན་པ་བདག་གིས་དཔག་པར་མི་ནུས་
ཀྱང་། །ཉོན་མོངས་དུག་སེལ་ཐིགས་པ་གཅིག་ཙམ་བརྗེད་པ་སྤངས། སྙིང་པོའི་དོན་ལ་
ནོར་འཁྲུལ་གྱུར་ན་བཟོད་པར་གསོལ། །དགེ་བ་འདིས་མཚོན་བདག་དང་འཁོར་འདས་
ཀྱིས། །དུས་གསུམ་བསགས་དང་ཡོད་པའི་དགེ་བ་འདིས། །བདག་དང་སེམས་ཅན་མ་
ལུས་ཐམས་ཅད་ཀྱིས། །མྱུར་དུ་རྫོགས་པའི་བྱང་ཆུབ་ཐོབ་གྱུར་ཅིག །ཐོས་བསམ་སྟོང་
པས་དྲེགས་པའི་གང་ཟག་གིས། །འདི་ཡི་དོན་ལ་ཕིགས་པར་ཤིན་ཏུ་དཀའ། །སེམས་ངོ་
མཐོང་བའི་གང་ཟག་འགའ་ཞིག་གིས། །འདི་མཐོང་གྱུར་ན་ངོ་མཚར་རབ་ཏུ་སྐྱེ། །
243



འཇུག་གི་དོན།
འགྲེལ་པ་ཐེག་ཆེན་དོན་སྟོན་ཞེས་བྱ་བ། བླ་མ་ཡང་དག་པར་རྫོགས་པའི་སངས་རྒྱས་དེའི་
གསུང༌། །རྒྱལ་ལྡང་དཔལ་གྱི་ནགས་ཁྲོད་དུ་ཉེ་གནས་གྲགས་པ་རིན་ཆེན་གྱིས་ཡི་གེར་
བཀོད་པ། །དགེའོ།། །།
རྣམ་དག་གངས་རཾ་ལྟར་དཀར་དགེ་བ་འདིས། །
རིན་ཆེན་བསྟན་པ་ཕྱོགས་བཅུར་རྒྱས་པ་དང་། །
འཇིག་རྟེན་མི་ཤེས་གཏི་མུག་རྣམ་བྲལ་ཞིང་། །
མཐར་ཕྱིན་སངས་རྒྱས་ཡེ་ཤེས་ཐོབ་པར་ཤོག །
244



lo
DRIKUNG KAGYU
i
:
Powe
teau
29
12
A
R
V.
*
*.
ure.
*
jes
s
225
by
.
1
OS
28
༈
.
Sa
S
620
3.
eix
.
1637
$
24
.
263
.
UP:
E
.
..
B
.
:
:
232
92
R
.
.
pat
*. 130
1
.
..
.
.
.
w
:
>
.
X
“ Lord Jigten Sumgon (1143-1217) was the reincarnation of Arya Nagarjuna, the
second Buddha. At the age of 37, in 1179 he founded the main Drikung Kagyu
Monastery - 90 Km. northeast of Lhasa in Tibet.
བསྟན་བཅོས་ཅིན་དྷ་མ་ཎི་རིན་པོ་ཆེ་འབར་བའི་ཕྲེང་བ།
Drikung Kagyu Institute was founded by His Holiness the Drikung Kyabgon
Trinley Lhundrup (Chetsang) on October 20th, 1985.
The Institute is registered under the Charitable Societies Registration Act XXI
of 1860 and is a non profit and non political organisation whose main aims and
objectives are to preserve, promote and develop Buddhist philosophy and cul-
ture.
Mailing Address
JANGCHUB LING
DRIKUNG KAGYU INSTITUTE
P.O. Box 48
Dehra Dun 248001 (U.P.) India
Phone: 135-607268
Fax : DRIKUNG 91-135-650944
Sponsored By:
Mdm Cheanfoong Yin
Miss Mona Ong
Mr. Ang Kok Lai
Miss N G Sun Nee
Miss Hoe Su Yin
